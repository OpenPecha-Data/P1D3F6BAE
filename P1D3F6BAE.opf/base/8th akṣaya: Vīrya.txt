brtson ’grus mi zad pa la gnas pa’i byaṅ chub sems dpa’ ni chos la brtson pa’i byaṅ chub sems
dpa’ źes bya ste, de bstan pa’i phyir btsun pa śa ra dva ti’i bu brgyad po ’di dag ni byaṅ
chub sems dpa’ rnams kyi brtson ’grus yaṅ dag par blaṅ ba ste źes bya ba la sogs pa gsuṅs
so. brtson ’grus mi zad pa yaṅ rnam pa gsum gyis bstan te; 1) brtson ’grus kyi rab tu dbye
ba daṅ, 2) sgo daṅ, 3) thabs daṅ śes rab kyis zin pa’i sems kyis brtson ’grus kyis brtson
’grus thams cad mdor bsdus pa bstan to. de la brtson ’grus yaṅ dag par blaṅ ba brgyad
kyis ni rab tu dbye ba bstan to. brtson ’grus brgyad kyaṅ mdor bsdu na, rnam pa gsum ste,
1) brtson ’grus kyi ṅo bo ñid daṅ, 2) chud mi za ba’i thabs kyis zin pa daṅ, 3) gaṅ gi phyir
brtson pa, gñis daṅ gcig daṅ lṅa daṅ rim bźin sbyar ro. gaṅ gi phyir brtson pa yaṅ sems
can yoṅs su smin par bya ba daṅ saṅs rgyas kyi chos yoṅs su smin par bya ba gñis kyi phyir
te, sems can yoṅs su smin par byed pa mi zad pa daṅ, śes rab kyi tshogs mi zad pa ni sems
can yoṅs su smin par bya ba’i phyir brtson pa’o. lhag ma rnams ni saṅs rgyas kyi chos yoṅs
su smin par bya ba’i phyir brtson pa’o. brtson ’grus ’di dag gi yul daṅ, dus daṅ, brtson
pa daṅ, ’bras bu la sogs pa mtha’ yas śiṅ mi zad pas na, byaṅ chub sems dpa’i brtson ’grus
mi zad pa źes bya’o. brtson ’grus yaṅ dag par blaṅ ba ni byaṅ chub sems dpa’ spyad par
bya’o – "The bodhisattva established in the imperishability of vigour (vīryākṣayatāpratiṣṭhita)
is the bodhisattva striving for the sake of religion (dharmābhiyukta) ..."

gaṅ ’di ’khor ba na yoṅs su mi skyo ba ni go cha’i don bstan pa ste, ji ltar mi skyo ba ni bskal
pa ’di sñed cig tu go cha bgo źes bya ba la sogs pa bstan te, go cha bsam gyis mi khyab
pa gyon par byed pa ni ’khor ba’i sṅon gyi mtha’ ji sñed pa de sñed kyis ñin źag gcig tu
gyur la źes bya ba la sogs pas bstan te, ’khor ba’i sṅon gyi mtha’ lta med mod kyi, ’on
kyaṅ phul dbyuṅ ba’i phyir ’khor ba’i mtha’ yod pa lta bur sgro btags te, ñin źag gcig gi
tshad de tsam du riṅ la des zla ba daṅ lo’i graṅs bsgres pa’i yun riṅ po de tsam gyis byaṅ
chub kyi sems gcig bskyed ciṅ de bźin gśegs pa gcig mthoṅ la de ltar bsgres pa śa stag gis
’jug pa de lta bu daṅ bgraṅ ba de ’dra bas gaṅgā’i kluṅ gyi bye ma sñed kyi byaṅ chub kyi
sems bskyed pa daṅ, de bźin gśegs pa mthoṅ ba’i ’og tu sems can gcig gi sems kyi spyod pa
śes pa la sogs pa mdo las gsuṅs pa ltar dus yun riṅ źiṅ ’bras bu bsgrub dkar zin kyaṅ mi
goṅ ba ni go cha mi zad pa’o.

sbyin pa’i pha rol tu phyin pa yoṅs su rdzogs par bya ba’i phyir ’jug pa ’di ñid daṅ, bgraṅ
ba ’di ñid kyis źes bya ba ni goṅ du bśad pa bźin du ñin źag zla bar bsgres, zla ba lor bsgres
pa’i stoṅ phrag brgya la byaṅ chub kyi sems gcig bskyed ciṅ de bźin gśegs pa gcig mthoṅ
la, de lta bu śa stag gis byaṅ chub kyi sems kyaṅ kun bskyed, de bźin gśegs pa kun kyaṅ
mthoṅ nas de bźin gśegs pa gaṅgā’i kluṅ gi bye ma sñed la rim gro byed pa ’di ’dra bas sbyin
pa’i pha rol tu phyin pa rdzogs par gyur pa daṅ, de bźin du pha rol tu phyin pa lhag ma
rnams nas mtshan daṅ dpe byad thams cad kyi bar du sṅar smos pa lta bu’i dus riṅ ba daṅ,
bsgrub dka’ bas sgrub par byed kyaṅ mi skyo ba ni go cha mi zad pa źes bya’o.

rtul ba mi zad pa yaṅ rnam pa brgyad kyis bstan te – "The imperishable courage is taught by
eight forms (ākāra): ..."

(1) ji ltar rtul ba ni gaṅ stoṅ gsum gyi stoṅ chen po’i ’jig rten gyi khams mes yoṅs su gaṅ
ba las kyaṅ ’bogs te źes gsuṅs pa’o. For the expression cf. Sukh p. 7117-721.(2) gaṅ gi phyir
brtul ba ni a) gaṅ lta ba daṅ, b) gaṅ mñan pa daṅ, c) gaṅ bsgrub pa’i phyir spro ba ste,
a,b) de bźin gśegs pa lta bar spro ba daṅ chos mñan pa’i phyir spro ba gñis kyis ni goṅ
ma gñis bstan to; c) gaṅ bsgrub pa’i phyir spro ba yaṅ gźan gyi daṅ bdag gi don te sems can
yoṅs su smin par byed pa’i phyir spro ba daṅ dge ba’i chos thams cad daṅ thams cad mkhyen
pa’i ye śes kyi phyir spro ba gsum gyis bstan to.(3) ṅes pa’i tshig ni byaṅ chub sems dpa’i
brtul ba ni pha rol gyi don gyi phyir ’jug pas na źes bya ba la sogs pa tshig gi tshar
gsum gyis bstan te, ji ltar pha rol gyi don gyi phyir ’jug ce na? pha rol źi bar bya ba’i
phyir źes bya ba la sogs pa gsuṅs te, ñon moṅs pa źi bar bya ba’i phyir daṅ, dbaṅ po gdul
ba’i phyir daṅ, ’khor ba thams cad las yoṅs su mya ṅan las bzla ba’i phyir ’jig rten gyi
khams mes yoṅs su gaṅ ba las kyaṅ ’bogs te, ’jug pas na de’i phyir brtul ba źes bya’o.(4)
brtson ’grus de’i raṅ bźin ni mi lhod pa daṅ źes bya ba la sogs pa gsuṅs te, gus pa’i brtson
’grus daṅ ldan pa mi lhod pa’o, yon tan khyad par can bsgrub pa la mi nus so sñam du mi
sems pa ma źum pa’o, mi mthun pa’i phyogs le los mi bskyod pas na brtan pa’o, graṅ ba daṅ
tsha ba la sogs pa’i sdug bsṅal gyis mi bskyod pas na mi zlogs pa’o, bsam pa ni dge ba’i
bsam pa źes smos pa ste, dus thams cad dge ba gaṅ yin źes tshol źiṅ sgrub pa’i bsam pas brtson
’grus rtsom par byed do. (5) rgyu ni sñiṅ rje chen po la gnas śiṅ źes smos te, sems
can gyi don du sñiṅ rje chen po bskyed pa’i rgyus sgrub par nus so źes bya ba’i tha tshig
go. (6) brtson ’grus kyi las ni rtag tu sems can gyi don la brtson par ’jug pa źes gsuṅs so.

thabs daṅ śes rab kyis zin pa ni gom pa ’dor ba daṅ źes bya ba la sogs pas bstan te, gom pa
’dor ba la sogs pa thams cad du byaṅ chub kyi sems mṅon du byed pa daṅ, (7) sems can la lta
bas na thabs bstan la, (8) ñon moṅs pa’i phyogs su yaṅ mi lhuṅ bas na śes rab bstan to.
Cf. Dbh p. 9313: kramotkṣepanikṣepakarmāpi; and Vkn Lamotte p. 203 n. 119.

yaṅ dag par ’grub pa ni chud mi za ba daṅ phyin ci ma log par ’grub pa’o.

gaṅ ji lta bur dge ba’i sems skyes śiṅ byuṅ ba ni śes rab rnam pa gsum mam, pha rol tu phyin
pa drug la sogs pa, dge ba’i sems skyes śiṅ byuṅ ṅo cog byaṅ chub kyi phyir yoṅs su sṅo bar
byed pa ni bar ma dor zad par mi ’gyur bas yaṅ dag par ’grub pa mi zad pa źes bya’o. de
ltar bsṅos pa ci’i phyir mi zad sñam nas de ci’i phyir źe na źes dris pa daṅ byaṅ chub tu
yoṅs su bsṅos pa’i phyir te źes gsuṅs te, don de ñid dpes bstan pa’i phyir btsun pa śa ra
dva ti’i bu, ’di lta ste dper na: chu’i thigs pa rgya mtsho chen por lhuṅ ba ni źes bya ba
la sogs pa gsuṅs so.

dge ba’i rtsa ba rnams byaṅ chub tu bsṅos pa de la ci’i phyir yaṅ dag par ’grub ces bya źe na?
de’i phyir yaṅ dag par ’grub pa źes bya ba ni gaṅ ’di yaṅ dag pa’i sgrub pa ste źes bya
ba gsuṅs so. ji ltar bsgrubs na yaṅ dag pa’i sgrub pa źes bya źe na? yaṅ dag par źugs pa
ni źes bya ba la sogs pa smos te, dge ba’i rtsa ba gaṅ dag yaṅ dag par sgrub ciṅ brtson ’grus
brtsams pa rnams ṅan soṅ du lhuṅ ba’i sems can thams cad bskyab pa’i phyir daṅ, yoṅs su
smin pa’i sems can thams cad ṅes par ’byed pa’i cha daṅ mthun pa’i sa gźir yoṅs su smin
par bya ba’i phyir daṅ, dge ba’i rtsa ba ma bskrun pa’i sems can thams cad dge ba’i rtsa ba
la gzud pa’i phyir dge ba’i rtsa ba de dag yoṅs su sṅo bar byed pa ni yaṅ dag pa’i sgrub
pa źes sbyar ro.ci’i phyir de ltar sṅo bar byed ce na? thams cad mkhyen pa’i ye śes mṅon
par sgrub pa’i phyir źes gsuṅs so – kasmād evaṃ pariṇāmayati? ...des bsṅos pas kyaṅ ci źig
bya źe na? sems can thams cad ñe bar ’tsho ba’i phyir źes bya ba la sogs pa smos te, bdag
ñid kyis thams cad mkhyen pa’i ye śes thob nas sems can thams cad kyi ñe bar ’tsho bar ’gyur
ba daṅ, theg pa gñis kyis yoṅs su mya ṅan las zlo ba daṅ, thams cad mkhyen pa’i ye śes
la ’god par nus pa’i phyir ro – sa ca pariṇāmayya kiṃ kariṣyati? ...

de la byaṅ chub sems dpa’i sems can yoṅs su smin par byed pa mi zad pa gaṅ źe na źes bya ba
ni sems can yoṅs su smin par byed pa’i brtson ’grus mi zad pa gaṅ źe na źes bya ba’i tha tshig
go.

’di tsam mo źes gcod par byed pa ni tshad de, de ltar gcod par mi nus pa ni tshad med pa źes
bya’o. gal te bdag gis ñin gcig la źes bya ba la sogs pas ni gal te bdag gis ñi ma gcig gis
stoṅ gsum gyi stoṅ chen po’i ’jig rten gyi khams su gtogs pa’i sems can thams cad yoṅs
su smin par byas, ñi ma gñis daṅ gsum la sogs pa las de bźin du smin par byas pa nas tshul
de lta bus bskal pa dpag tu med, graṅs med, bsam gyis mi khyab par sems can gyi khams smin
par byas kyaṅ da duṅ smin par byas pa’i gan na smin par byas pa ni brgya’i cha gcig kyaṅ
med pa nas rgyu’i bar du yaṅ med do źes thos kyaṅ mi skrag na sems can yoṅs su smin par byed
pa’i brtson ’grus mi zad pa źes bya’o. de la brgya’i cha ni graṅs brgya’i naṅ nas gcig
blaṅs pa ste, ’og ma dag la yaṅ de daṅ ’dra bar sbyar ro; graṅs ni mtshuṅs pa ñid de, dper
na gaṅs can daṅ cig śog ni ’bigs byed ces bya’o źes bya ba ni rigs kyi yuṅs ’bru ni ma yin
pa lta bu’o; cha ni cha śas so; de yaṅ rigs ’dra ba’i ṅo bo yin te, dper na ri rnams kyi
cha ni ri’i rtse mo yin gyi, rtsva’i rtse mo ni ma yin pa bźin no; bgraṅ ba ni de yaṅ mtshuṅs
pa yin te, dper na ri rab daṅ gaṅs ri źes bya ba’i yuṅs ’bru’aṅ yin źes mi brjod pa
bźin no, dpe ’di ’dra dag kho na la len te, dper na ba men la ba laṅ daṅ ’dra’o źes bya’i
sbraṅ ma la ma yin pa bźin no; rgyur yaṅ źes bya ba ni smin pa des ma smin pa’i rgyu can du’aṅ
mi bzod ces bya bar bstan to.

de la byaṅ chub sems dpa’i bsod nams kyi tshogs mi zad pa gaṅ źe na źes bya ba na bsod nams
kyi tshogs sgrub pa’i brtson ’grus mi zad pa gaṅ źe na źes bya ba’i tha tshig go.

chos kyi duṅ ni ji lta bur de bźin gśegs pa ston par mdzad pa na ñan pa’i ’khor ñe ba rnams
kyis ji ltar thos pa de bźin du ’jig rten gyi khams brgya stoṅ du ma’i pha rol na gnas pa’i
sems can rnams kyis kyaṅ de daṅ ’dra bar thos par byed pa’i gsuṅ la bya’o.

de la byaṅ chub sems dpa’i ye śes kyi tshogs mi zad pa gaṅ źe na źes bya ba ni byaṅ chub sems
dpa’i ye śes kyi tshogs sgrub pa’i brtson ’grus mi zad pa gaṅ źe na źes bya ba’i tha tshig
go.

stoṅ gsum gyi stoṅ chen po’i ’jig rten gyi khams na źes bya ba la sogs pas ni stoṅ gsum gyi
stoṅ chen po’i ’jig rten gyi khams na sems can ji sñed yod pa, de dag thams cad dad pas rjes
su ’braṅ ba’i ye śes daṅ ldan par ’gyur la, chos kyis rjes su ’braṅ ba’i ye śes daṅ ldan
pa gcig cig yod na dad pas rjes su ’braṅ ba’i gaṅ zag de dag gi ye śes gcig tu bsdoms kyaṅ,
chos kyis rjes su ’braṅ ba’i gaṅ zag gcig po’i ye śes kyi brgya’i char yaṅ ñe bar mi ’gro
ba nas rgyur yaṅ ñe bar mi ’gro ba’i bar du sbyar te, ’og ma dag la yaṅ tshul des bsgre
bar bya’o.de la dad pas rjes su ’braṅ ba ni bdag ñid kyis śes pas rtogs pa med kyi, gźan
las thos pa bźin du dad pas ’phags pa’i lam rjes su ’jug pa’o.chos kyi rjes su ’braṅ ba ni
dbaṅ po rnon po gźan gyi driṅ la mi ’jog pa chos kyi tshul daṅ mthun par rig pa daṅ sbyor
źiṅ ’jug pa.brgyad pa ni rgyun du ’jug pa ste, dgra bcom pa nas thur du bgraṅs na gaṅ zag
brgyad kyi daṅ po yin pa’i phyir ro.rgyun du źugs pa ni mya ṅan las ’das pa’i lam gyi rgyun
du źugs pa la bya’o.lan cig phyir ’oṅ ba ni ’dod pa’i khams kyi bsgoms pas spaṅ bar bya
bar ñon moṅs pa drug man chad spaṅs pa ste, ’dod pa’i khams ’dir yaṅ skye ba len pa’i phyir
ro.ñon moṅs pa dgu char spaṅs pa ni phyir ’dod pa’i khams su skye ba’i rgyu med pas phyir
mi ’oṅ ba’o.khams gsum gyi ñon moṅs pa’i dgra ma lus par bcom pa’am, ’jig rten gsum gyis
mchod pa’i ’os su gyur pas na dga bcom pa’o.sems can maṅ po’i don mi mdzad kyi, bdag gcig
pu byaṅ chub pa daṅ mya ṅan las ’das pa bsgrub pas na raṅ saṅs rgyas so.mos pas spyod pa’i
sa bźi pa bar chad med pa’i tiṅ ṅe ’dzin thob pa la bskal pa brgyas ṅes par byuṅ ba’i
byaṅ chub sems dpa’ źes bya ste, bskal pa graṅs med pa daṅ po la bskal pa brgya źes btags
pa’i phyir ro. ’khor ba thog ma med pa gaṅ nas bzuṅ ste graṅs med pa brtsams śe na? bzaṅ daṅ
smon pa’i stobs can daṅ/ sems brtan khyad par ’gro ba yi/ byaṅ chub sems dpa’ graṅs med
gsum/ kun tu rtsom par mdzad ces brjod/ ces bśad de; bzaṅ po ni dge ba’o, smon pa ni smon
lam ste, de gñis su la yod pa ni bzaṅ ba daṅ smon pa’i stobs can źes bya’o. de la dge ba’i
rtsa ba’i stobs can ni mi mthun pa’i phyogs kyis zil gyis mi non pa’i phyir ro. smon lam
gyi stobs can ni rtag tu dge ba’i bśes gñen daṅ phrad pa’i phyir ro. sems brtan pa ni mi
dge ba’i grogs pos mos pa bzlag kyaṅ byaṅ chub kyi sems yoṅs su mi gtoṅ ba’i phyir ro. khyad
par du ’gro ba ni tshe ’di daṅ phyi ma la dge ba’i chos ’phel ba daṅ yoṅs su mi ñams pa’i
phyir ro. de ltar gaṅ gi tshe dge ba’i rtsa ba daṅ smon lam gyi stobs daṅ sems brtan pa
de bar ma dor mi ldog pa daṅ khyad par du ’gro ba ste, yon tan cuṅ zad kyis chog par mi ’dzin
pa de nas bzuṅ ste, graṅs med pa gsum rtsom mo.sa daṅ po rab tu dga’ ba thob pa ni bzod
pa thob pa’i byaṅ chub sems dpa’ źes bya ste, gaṅ zag daṅ chos la mṅon par źen pa spaṅs
nas stoṅ pa ñid kyi don la bzod pa rab tu thob pa’i phyir ro.sa brgyad pa mi g-yo ba thob
pa ni phyir mi ldog pa’i byaṅ chub sems dpa’ źes bya ste, mtshan ma daṅ mtshan ma med pa
la sogs pa’i rtog pa thams cad spaṅs nas der mi ldog pa’i phyir ro.skye ba gcig gis thogs
pa ni gleṅ gźi’i skabs su bśad zin to; v. fol. 26b7-27a1.byaṅ chub kyi sñiṅ po la ’dug pa
ni mṅon par saṅs rgyas pa’i phyir byaṅ chub kyi sñiṅ por ’dug la mṅon par saṅs rgyas pa ñid
ni ma yin pa’o.gnas daṅ gnas ma yin pa mkhyen pa’i ye śes ni dge bas mtho ris su skye ba
daṅ, mi dge bas ṅan soṅ du skye ba gnas yin pa daṅ; dge bas ṅan soṅ du skye ba daṅ, mi dge
bas mtho ris su skye ba gnas ma yin pa la sogs pa mkhyen pa’o. saṅs rgyas kyi chos gźan
rnams ni yi ge maṅs su dogs nas ma bris te, śes rab kyi pha rol tu phyin pa la sogs pa las
’byuṅ ba bźin du rig par bya’o.

de la byaṅ chub sems dpa’i śes rab kyi tshogs mi zad pa gaṅ źe na źes bya ba ni byaṅ chub sems
dpa’i śes rab kyi tshogs bsgrub pa’i brtson ’grus mi zad pa gaṅ źe na źes bya ba’i tha
tshig go.

sems can thams cad kyi sems kyi spyod pa ni sems can kha cig ’dod chags spyod pa daṅ, kha cig
źe sdaṅ spyod pa daṅ, kha cig gti mug spyod pa daṅ, kha cig ṅa rgyal spyod pa daṅ, kha cig
rnam par rtog pa la spyod pa’i ’jug pa śes pa ni sems can gyi spyod pa de dag rtogs pa
ste; de yaṅ ji ltar rtogs par byed ce na? sems can thams cad kyi ’das pa daṅ, ma ’oṅs pa daṅ,
da ltar byuṅ ba’i sems ji sñed pa źes bya ba la sogs pa gsuṅs te, dus gsum gyi sems can
thams cad gyi sems sems can gcig gi sems kyi ’jug pa gcig la yod par gyur pa, de lta bu’i
tshul du sems can gñis daṅ gsum la sogs pa sems can thams cad de sñed du tshad med pa’i
sems kyis gaṅ bar gyur pa daṅ ’dod chags daṅ źe sdaṅ la sogs pa ñon moṅs pas gaṅ ba’i sems
su gyur pa yaṅ de daṅ ’dra bar sbyar te, de lta bur gyur pa’i sems can gyi sems daṅ ñon moṅs
pa śes par bya ba’i śes rab kyi tshogs gcig bsgrubs pas ma lus par śes par ’gyur ba de
lta bu’i śes rab kyi tshogs bskyed par bya’o źes bya bar sbyar ro. so so’i dmigs pas byuṅ
ba ni gzugs daṅ sgra la sogs pa la dmigs nas byuṅ ba’o; źig pa ni sems daṅ ñon moṅs pa byuṅ
nas ’das pa’i dus su źig pa’o; źu ba ni da ltar byuṅ nas ’jig pa la bltas pa daṅ ’byuṅ
bar ’gyur ba’o. śes rab des kyaṅ źes bya ba la sogs pas ni da ltar byuṅ ba’i sems daṅ ñon
moṅs pa’i goṅ du smos pa lta bu maṅ po śes par ma zad kyi, dus gsum daṅ ldan pa ma lus par
śes pa ston to.

de la byaṅ chub sems dpa’i saṅs rgyas kyi chos thams cad yaṅ dag par bsgrub pa’i tshogs mi zad
pa gaṅ źe na źes bya ba ni saṅs rgyas kyi chos thams cad yaṅ dag par bsgrub pa’i brtson
’grus kyi tshogs mi zad pa gaṅ źe na źes bya ba’i tha tshig go.

dge ba’i rtsa ba ni śes rab rnam pa gsum daṅ ldan pa la sogs pa ste, de dag daṅ pha rol tu phyin
pa daṅ byaṅ chub kyi phyogs kyi chos thams cad bsags pas ni stobs daṅ mi ’jigs pa la
sogs pa ’grub par byed pas saṅs rgyas kyi chos thams cad yaṅ dag par bsgrub pa’i tshogs źes
bya’o, de ñid mdor bsdus nas gsal bar bstan pa’i phyir daṅ po sems bskyed pa nas bzuṅ ste
źes bya ba la sogs pa gsuṅs so. daṅ po sems bskyed pa nas mṅon par byaṅ chub pa’i bar na
gaṅ ji tsam du bdag daṅ gźan gyi don bya bar sems śiṅ dmigs pa daṅ, bdag daṅ gźan gyi don
sgrub par sbyor ba la sogs pa gaṅ dag gis saṅs rgyas kyi chos thams cad yaṅ dag par sgrub
pa źes tshig rnam par sbyar ro.

brtson ’grus thams cad kyi sgo bstan pa’i dbaṅ du byas nas gaṅ lus kyi dge ba’i las kyi rten
daṅ źes bya ba la sogs pa gsuṅs te, sgo gsum nas dge spyod do cog gi rten ni brtson ’grus
yin pa’i phyir ro. ci’i phyir sgo gsum nas dge spyod do cog gi rten brtson ’grus yin sñam
nas de ci’i phyir źe na źes dris pa daṅ brtson ’grus gaṅ ji sñed pa, de dag thams cad lus
daṅ, ṅag daṅ, sems daṅ ldan pa’i phyir te źes gsuṅs so. The "gates" of all vigour (vīryamukha),
then, are three: body (kāya), speech (vāk) and mind (citta).

sgo gsum daṅ ldan pa’i brtson ’grus rnam pa thams cad du ’dra yaṅ źe na? thabs daṅ śes rab kyis
zin pa’i sems kyi brtson ’grus kyis brtson ’grus thams cad mdor bsdus pa’i dbaṅ du byas
nas lus daṅ ṅag gi brtson ’grus pas sems kyi brtson ’grus ñid mchog ces bśad do źes bya
ba la sogs pa gsuṅs te, lus daṅ ṅag gi sgo nas brtson ’grus ’byuṅ ṅo cog kyaṅ sems kyis kun
nas bslaṅs pa yin pas na sems kyi brtson ’grus mchog ces bśad do – ... prajñopāyaparigṛhītena
cittavīryeṇa sarvavīryaṃ saṃkṣiptam ...de bas na mdo las kyaṅ: ’jig rten ni sems kyis
khrid do, sems kyis draṅs so. de bźin du: sems kyis saṅs rgyas byed pa ste, sems ñid kyis
mthoṅ ba’o; sems ñid ṅa yi saṅs rgyas te, sems ñid de bźin gśegs pa’o, źes bya ba la sogs
pa gsuṅs so. "Thus it is also stated in the sūtra: The world is lead by thought, the world
is ruled by thought..." The first sūtra-quotation is the same as in Msa. p. 1516-7: yathoktaṃ
bhagavatā: cittenāyaṃ loko nīyate, cittena parikṛṣyate, cittasyotpannasyotpannasya
vaśe vartate iti. (ṭ seems not to have read the ayam included in Msa, thereby giving correct
metre). Saṃyutta I, p. 39 reads: cittena nīyati loko, cittena parikissati, cittassa ekadhammassa
sabbeva vasam anvagu. Cf. also Msa tr. p. 252 n. 6.

de la sems kyi ’jug pa ni byaṅ chub sems dpa’i spyod pa gaṅ yaṅ ruṅ ba la thog ma ’jug ciṅ rtsom
pa ste thabs kyis bsdus pa’o. gnas pa ni spyod pa de dag mthar phyin ciṅ grub pa ste
śes rab kyis bsdus pa’o. de yaṅ rab tu dbye ba daṅ mdor bsdus pas bstan te, sems kyi ’jug
pa daṅ gnas pa’i tshig phrugs ñi śu rtsa dgus ni dbye ba bstan, tha ma’i tshig phrugs gsum
gyis ni mdor bsdus te bstan to.On the word cittasthiti cf. Pañcaviṃśati p. 2014, Bbh. p.
432 and 2074, Msa index s.v., and Mavbh p. 515-6: sthitir atra cittasthitiḥ samādhir veditavyaḥ.
The equivalent of sems kyi ’jug pa may also be cittapraveśa instead of cittapravṛtti,
cf. Bbh. p. 21023: praveśasthitivyutthāna.

byaṅ chub sems kyi rtsom pa ni daṅ po byaṅ chub tu sems bskyed pa la sogs pa’o. byaṅ chub kyi
sems ñe bar źi ba ni rtsom pa med ciṅ lhun gyis grub pa ste, thabs daṅ śes rab daṅ go rims
bźin du kun la yaṅ rgya cher sbyar ro.

sems can rnams la sñiṅ rje chen pos lta yaṅ śes rab kyis sems can du dmigs pa med pa’i phyir
bdag med pa la bzod pa źes bya bar sbyar ro.

bsdu ba’i dṅos po bźis sems can thams cad sdud kyaṅ, śes rab kyis chos gaṅ la yaṅ dṅos por mi
’dzin pas chos thams cad mi ’dzin pa źes bya bar sbyar ro.

’khor ba ni khams gsum ste, thabs kyis sems can gyi don gyi phyir ’khor ba’i sdug bsṅal gyis
mi skyo bar sems can gyi don kyaṅ spyod la, śes rab kyis khams gsum du yaṅ mi dmigs źes bya
bar sbyar ro.

pha rol tu phyin pa drug la sogs pa ’og ma sla ba dag ni ma bśad de, de dag daṅ ’dra bar mthun
mthun du sbyar ro.

sems la rma mi phyin pa ni bdag ni bzod pa daṅ ldan pa’o źes bya ba la sogs pa’i rtog pa rnams
kyis rma mi phyin pa ste, bzod pa mi zad pa’i skabs su bśad pa lta bu’o, cf. supra in the
chapter on kṣānti, p. 3627, 386ff.

sems dben pa ni mi dge ba spaṅs pa daṅ dge ba rtsom pa gaṅ la yaṅ mi rtog pa’o.

sems la ṅes par sems pa ni spros pa thams cad las dben pa’i sems la rtog pa’o.Reading tshul
bźin yid la byed pa, yoniśomanasikāra for tshul bźin sbyor ba, yoniśaḥprayoga, as does T1
p. 193c19: ṃΩ´‰±©shan si wei. Also, however, ṭ. fol. 80a4: tshul bźin sbyor ba ni thos pas
btsal ba’i chos de dag śes rab mi zad pa’i skabs na tshul bźin sbyor ba sum cu rtsa gñis
la sogs pa ’byuṅ ba lta bur sbyor ro, has yoniśomanasikāra, and refers to the treatment of
prajñāpāramitā where thirty-two kinds of yoniśomanasikāra are described infra.

dge ba’i bśes gñen la sogs pa las ji skad thos pa bźin du miṅ daṅ tshig daṅ yi ge’i tshogs kyi
chos ston pa ni sems kyi ’jug pa yin la, miṅ la sogs pas tha sñad btags te brjod kyaṅ chos
ñid ni brjod par mi nus pas chos ñid brjod du med par rig pa ni sems gnas pa ste, de bas
na: miṅ ni gaṅ daṅ gaṅ gis su / chos rnams gaṅ daṅ gaṅ brjod pa / de la de ni yod ma yin
/ de ni chos rnams chos ñid do / źes gsuṅs so. The verse is a quotation from the Bhavasaṃkrāntisūtra
p. 5 v. 9, also quoted in Bbh p. 4812-15: yena yena hi nāmnā vai yo yo dharmo
’bhilapyate / na sa saṃvidyate tatra dharmāṇāṃ sā hi dharmatā. Cf. also Sastri ed. p. 5,
note 4.

spros pa śin tu chad pa ni śes rab kyi tshogs thos pa daṅ bsam pa la sogs pa’i rtog pa spaṅs
pa’o.

yaṅ dag pa’i śes pas btaṅ sñoms pa ni sems can la byams pa la sogs par mi rtog pa’o.

zag pa zad pa ni mṅon par śes pa drug ste, de la mṅon sum du byed pa ni ’dris par byed pa’o.

dran pa yid la byed pa med pas ni dran pa ñe bar gźag pas lus la sogs pa’i mtshan ñid so sor
yid la byed pa de dag mi dmigs pa’o.

dbaṅ po med pa’i chos ni chos kyi dbyiṅs rnam par dag pa ste, dbaṅ po rnams kyi spyod yul las
’das pa’i phyir ro.

mi rdzi ba’i ye śes ni stobs ñid du gyur pa ste, ma dad pa la sogs pa mi mthun pa’i phyogs kyis
zil gyis mi non pa la bya’o.

byaṅ chub kyi yan lag yaṅ dag par byuṅ ba ni byaṅ chub kyi yan lag bdun skyed par byed pa’i
don to, chos rab tu rnam par ’byed pa la mkhas pa’i ye śes ni chos kyi de bźin ñid phyin ci
ma log par sa daṅ po la rtogs pa’i ye śes so.

gar yaṅ mi ’gro ba źes bya ba la lam gyi don ni tshol ba’i don yin pas gar yaṅ mi ’gro ba ni
gnas su phyin zin pas lam tshol ba daṅ bral źes bya ba’i tha tshig go.

źi gnas kyi sems źi ba ni źi gnas tshol ba’i dbaṅ gis sems rtse gcig tu gyur zin pa la bya’o.

rgyu rtogs pa ni kun nas ñon moṅs pa’i phyogs kyis rgyu ma rig pa la sogs pa yin pa daṅ, rnam
par byaṅ ba’i rgyu ma rig pa ’gag pa la sogs pa yin par rtogs pa’o. rgyu kun śes pa ni rgyu
de dag mi dmigs pa’o.

chos la nan tan byed pa ni gźan gyi sgra las ji skad thos pa bźin du sgrub par byed pa’o.

lus kyi rgyan ni mtshan daṅ dpe byad la sogs pa thob par rtsom pa’o, lus kyi chos ñid ni lus
daṅ rgyan de dag mi dmigs pa’o.

ṅag gi rgyan ni de bźin gsegs pa’i gsuṅ yan lag lṅa’am, drug cu’am, stoṅ phrag graṅs med pa
daṅ ldan pa thob par rtsom pa’o; ’phags pa’i mi smra ba ni smra ba’i spros pa spaṅs te, sems
naṅ du yaṅ dag par ’jog pa la gnas pa’o.Cf. Bbh. p. 432 adhyātmasthitacittaś ca bhavati
susamāhitaḥ.

byed pa med pa ni rnam par thar pa’i sgo sgrub pa daṅ bral ba’o.

’jug pa daṅ gnas pa bsdus te bstan pa’i phyir: de la ’jug pa gaṅ źe na, gaṅ thabs su lta ba’o
źes bya ba la sogs pa gsuṅs te: byaṅ chub tu sems bskyed pa daṅ, sems can yoṅs su smin par
byed pa la sogs pa’i thabs rnams daṅ, byaṅ chub sems dpa’i spyod pa rnams la rtsom pa daṅ,
miṅ daṅ brda la sogs pa la brten te, tha sñad kyi ’jug pa rnams ni sems kyi ’jug pa źes
bya’o. śes rab kyis byaṅ chub kyi sems daṅ sems can la sogs pa mi dmigs pa daṅ, byaṅ chub
sems dpa’i spyod pa mthar phyin te ñams su lon pa daṅ, miṅ daṅ brda las ’das pa’i chos ñid
brjod du med pa la sogs pa don dam pa rtogs pa ni sems gnas pa źes bya’o.

de la sems kyi brtson ’grus mi zad pa de yoṅs su rdzogs par bya ba’i phyir źes bya ba la sogs
pas ni byaṅ chub sems dpa’ rnams sems kyi brtson ’grus de dag rdzogs par bya ba’i ched du
thabs ji lta bus ’jug pa ston to. ’jug pa thams cad daṅ gnas pa daṅ, mtshan ma thams cad
daṅ bral ba źes bya ba ni ’jug pa thams cad daṅ gnas pa thams cad la yaṅ gnas la, gzuṅ ba
daṅ ’dzin pa’i mtshan ñid lus daṅ ṅag daṅ yid kyi las kyi mtshan ma thams cad daṅ yaṅ dag
par bral bar byed do źes bya ba’i tha tshig go. ’o na dge ba’i rtsa ba daṅ bsgrub pa daṅ
sems can gyi don gyi bya ba la sogs pa yaṅ mi byed dam źe na? de mtshan ma’i las thams cad
du yaṅ ’jug pa źes gsuṅs te, lus daṅ ṅag daṅ yid kyi sgo nas sems can yoṅs su smin par bya
ba daṅ saṅs rgyas kyi źiṅ yoṅs su sbyaṅs pa la sogs pa la ’jug ces bya ba’i tha tshig go.

ye śes kyi las la yaṅ gnas pa źes bya ba ni gaṅ dge ba’i rtsa ba’i rgyu daṅ źes bya ba la sogs
pas bstan te, ye śes gaṅ gi mthus ’dus byas su yaṅ mi gtoṅ, ’dus ma byas su mi ltuṅ ba
ni ye śes kyi las źes bya’o. de la dge ba’i rtsa ba’i rgyu daṅ, sems can thams cad la sñiṅ
rje chen po’i rgyur ’dus byas su yaṅ mi gtoṅ ba ni ’dus byas su mi gtoṅ ba’i ye śes kyi las
te, de gñis ni khams gsum du sbyor ba ’dus byas kyi rgyu yin pa’i phyir ro; saṅs rgyas
kyi ye śes ni rnam par mi rtog pa’i ye śes te, de ’ba’ źig la mi gnas pas na ’dus ma byas
su mi ltuṅ ba źes bya’o.brtson ’grus mi zad pa bśad zin to.

