tha sñad śes pa bstan pa’i phyir de la ṅes pa’i tshig so so yaṅ dag par rig pa gaṅ źe na źes
bya ba la sogs pa gsuṅs so – "To demonstrate what [the bodhisattva] knowing the language
conventions (vyavahārajña) is, it is said: ..."Cf. Bbh p. 25811-13: yat punaḥ sarvadharmāṇām
eva sarvanirvacaneṣu yāvadbhāvikatayā yathāvadbhāvikatayā ca bhāvanāmayam asaktam avivartyam
jñānam. iyam eṣāṃ niruktipratisaṃvit; and Msa p. 1391: tṛtīyā vākye pratyekaṃ janapadeṣu
yā bhāṣāḥ /

sems can thams cad kyi skad la ’jug pa śes pa źes bya ba ni sems can rnams kyi so so’i skad
gaṅ yin pa śes pa’o.skad ni so so’i skad rnams so; sgra ni ṅag gi gdaṅs rnams so; dbyaṅs ni
gdaṅs de ñid kyis sñan pa daṅ mi sñan pa’i bye brag go; tshig gi lam ni sems can so so’i
yi ge rnams so; ṅes pa’i tshig ni thogs pa daṅ bcas pas gzugs źes bya ba la sogs pa’o; brda
ni don brda phrad par nus pa’i tshig rkaṅ pa tshaṅ ba’o; spyod pa ni sems can so so’i spyod
pa’am don gaṅ la miṅ gaṅ btags pa’o.

gźan yaṅ ṅes pa’i tshig so so yaṅ dag par rig pa ni spyod pa ’di dag ces bya ba la sogs pa ni
ṅes pa’i tshig gi graṅs gdags pa rnam par gźag pa daṅ, gaṅ zag gdags pa rnam par gźag pa
daṅ, yi ge’i brda śes pa gcig gi tshogs kyaṅ śes pa man chad mdo’i tshig gsum gyis go rims
bźin du bstan par śes par bya’o.

ṅes pa’i tshig so so yaṅ dag par rig pa rnam graṅs gźan bstan pa’i phyir gźan yaṅ ṅes pa’i tshig
ni źes bya ba la sogs pa gsuṅs so, chos thams cad ’gog pa la tshig gis chos śes pa źes
bya ba ni chos thams cad skye ba med pa’i mtshan ñid la ṅes pa’i tshig des bstan na skye
ba med pa’i raṅ bźin śes par byed de, de ni ṅes pa’i tshig so so yaṅ dag par rig pa źes bya’o.

de’i źes bya ba ni byaṅ chub sems dpa’ de’i źes bya ba’i tha tshig go, thogs pa med pa źes bya
ba ni bstan par bya ba thams cad ston pa’i phyir ro.’khrul pa med pa źes bya ba ni ma nor
ciṅ phyin ci ma log par ston pas so.śin tu rnam par gźag pa źes bya ba ni gaṅ bstan pa
de yaṅ gtan la ’bebs pas so, read with ṭ for Akṣ. tib. śin tu rnam par dag pa.zlos pa med
pa’i tshig ni yaṅ nas yaṅ du mi zlos pa’i phyir ro.mi drag pa ni ñan pa rnams kyi rna ba’i
dbaṅ po la gnod par mi byed pas so.ma brtabs pa ni tshig myur ba daṅ dum dum por smra ba
med pas so.zur phyin pa ni tshig daṅ yi ge gsal bar smra bas so; rnam par gsal ba ni tshig
daṅ yi ge ma chad par smra ba’i phyir ro.don daṅ yi ges bskor ba ni don bzaṅ po daṅ yi ge
bzaṅ po ston pa’i phyir ro.ji lta ba bźin du ’khor tshim par byed pa ni so so’i skad daṅ
sgras so so’i bsam pa tshim par byed pa’i phyir ro.rnam pa sna tshogs pa ni chos gcig la yaṅ
rnam graṅs du mas ’chad pa’i phyir ro.zab mo ni don zab mo rtogs par byed pa’am, don zab
mo daṅ mthun par byed pa’i phyir ro; zab par snaṅ ba ni ṅes pa’i tshig de ñid gźan gyis
śes par dka’ bas so.kun rdzob daṅ don dam pas brgyan pa ni kun rdzob daṅ don dam par ’khrugs
pa’i chos ston pa’i phyir ro.raṅ gi sems rtogs pa ni bdag raṅ gi sems kyis dṅos po ci ’dra
ba phyin ci ma log par śes pa’o; śes pa rtogs pa ni bdag gi don daṅ tshig gi śes pa de
ñid raṅ gis rtogs pa’o; lta ba rtogs pa ni raṅ gi lta ba’i grub pa’i mtha’ gaṅ yin pa śes
pa’o.saṅs rgyas kyis bka’ stsal pa ni de bźin gśegs pa rnams kyaṅ de kho na skad gsuṅs pa’i
phyir ro. sems can thams cad mgu bar byed pa ni ṅes pa’i tshig des sems can rnams dad pa
skyed pa’i phyir ro.

ṅes pa’i tshig so so yaṅ dag par rig pa bśad zin to.

