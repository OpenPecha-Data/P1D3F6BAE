Sections of the Parīndanā chapter: mi zad pa’i chos sgo źes bya bas man chad bstan pa rdzogs
pas don bcu gcig bstan te, 1) bstan pa’i bdag ñid chen po daṅ, 2) ston pa la mchod ciṅ bstod
pa daṅ, 3) ston pas rjes su yi raṅ ba daṅ, 4) dge ba’i bśes gñen daṅ bstan pa la drin
gzo źiṅ rjes su yi raṅ ba daṅ, 5) ston pa daṅ bstan pa gces par bya ba daṅ, 6) de’i rgyu brjod
pa daṅ, 7) bstan pa bsruṅ bar dam bcas pa daṅ, 8) bstan pa gtad pa daṅ, 9) ’gal ba ston
pa la bzod par gsol ba daṅ, 10) mtshan dri ba daṅ, 11) mtshan du bya ba’o. 1) de la mi
zad pa’i chos kyi sgo źes bya ba nas brtsams te bzod pa thob par gyur to źes bya ba yan chad
kyis bstan pa’i bdag ñid chen po bstan to. 2) thams cad daṅ ldan pa’i ’khor de yaṅ źes
bya ba nas brtsams te mi zad pa ’di daṅ ldan par ’gyur ro źes ched du brjod pa ched du brjod
do źes bya ba yan chad kyis ston pa la mchod ciṅ bstod pa bstan to. 3) de nas bcom ldan
’das kyis źes bya ba nas brtsams te ’jig rten gyi mchod rten lags so źes gsol to źes bya
ba yan chad kyis ston pas rjes su yi raṅ bar bstan to. 4) de nas phyogs bcu kun nas źes bya
ba nas brtsams te dga’ ba ’di dag btaṅ ṅo źes bya ba yan chad kyis dge ba’i bśes gñen daṅ
bstan pa la drin gzo źiṅ rjes su yi raṅ bar bstan to. 5) de nas thams cad daṅ ldan pa’i
’khor ces bya ba nas brtsams te rgya cher rab tu ston pa lta ci smos źes bya ba yan chad kyis
ston pa daṅ bstan pa gces par bya ba bstan to. 6) de nas bcom ldan ’das kyis ’khor de’i
źes bya ba nas brtsams te de ni saṅs rgyas kyi chos thams cad la gźol ba yin no źes bya
ba yan chad kyis de’i rgyu brjod pa bstan to. 7) de nas rgyal po chen po źes bya ba nas brtsams
te bag tsam gyis kyaṅ bar chad bgyid du mi mchi’o źes bya ba yan chad kyis bstan pa
bsruṅ bar dam bcas pa bstan to. 8) de nas bcom ldan ’das kyis tshe daṅ ldan pa kun dga’ bo
la źes bya ba nas brtsams te legs so legs so źes bya ba yan chad kyis bstan pa gtad pa bstan
to. 9) de nas bcom ldan ’das la byaṅ chub sems dpa’ sems dpa’ chen po blo gros mi zad
pa źes bya ba nas brtsams te khyod ’dra ba’i skyes bu dam pa rnams la śin tu bzod do źes bya
ba yan chad kyis ’gal ba ston pa la bzod par gsol ba bstan to. 10) de nas bcom ldan ’das
la źes bya ba nas brtsams te ’di ji lta bur gzuṅ bar bgyi źes bya ba yan chad kyis mtshan
dri ba bstan to. 11) bcom ldan ’das kyis bka’ stsal pa źes bya ba nas brtsams te saṅs rgyas
kyi bya bas ñe bar gnas par ’gyur ro źes bya ba yan chad kyis mtshan du bya bar bstan
to.

mi zad pa’i chos kyi sgo źes bya ba ni mdo sde ’di las mi zad par gtogs pa’i chos dpag tu med
pa ’byuṅ ba ni mi zad pa’i chos kyi sgo źes bya’o.

ched du brjod pa ched du brjod ces bya ba ni dga’ ba daṅ gzeṅs mthos pa’i tshig ’di skad du
smras so źes bya ba’i don to.

mi zad pa’i rnam pas bstan źes bya ba ni mi zad pa’i tshul gyis bstan ces bya ba’i don to.

chos kyi dgab pa’i phyir źes bya ba ni chos phyin ci ma log par bśad pas, de’i phyir byin pa
ni chos kyi dgab pa’i phyir byin pa’o; cf. Sdhmp p. 44512-4462; Edg. s.v. āchāda, āchādana,
āchādayati.

legs so legs so źes lan gñis su smras pa ni don rnam pa gñis kyi phyir te, 1. gdon mi za ba
daṅ, 2. gźan ma yin pa’o. 1. gdon mi za ba ni ṅes par bla na med pa’i byaṅ chub kyi rgyur
’gyur bas legs so źes bya ba daṅ po gsuṅs so; 2. phyin ci ma log par bśad de don gźan ma yin
pas legs so źes bya ba gñis pa gsuṅs so. legs par smras pa źes bya ba ni phyin ci ma log
par bśad do źes bya ba’i don to.

gsol ba ni bcom ldan ’das kyi sku la gsol ba’o; mchod rten lags so źes bya ba ni mya ṅan las
’das pa ’dod pa’i sems can rnams dge ba bsags par bya ba’i phyir phyag ’tshal ba daṅ bskor
ba’i gnas su gyur pa źes bya ba’i don to.

’di’i źes bya ba ni blo gros mi zad pa’i’o; yaṅ dag pa’i yon tan brjod pa ni de’i mthu daṅ ldan
pa bdag ñid chen po brjod pa’o.

lta ba ni śa’i mig gis so, phyag ’tshal ba ni lus ’dud pa’o, mchod pa ni me tog la sogs pas
so, bsñen bkur ni bskor ba la sogs pa’o, ñan pa ni dṅos po ñid du tshig daṅ yi ge ñan pa’o,
mos pa ni sems daṅ źiṅ yid ches par byed pa’o, yoṅs su ’dri ba ni gźuṅ thams cad glegs bam
du ’dri ba’o, ’dzin pa ni yi ge daṅ don gñis sems kyis blaṅs pa’o, ’chaṅ ba ni de ltar
bzuṅ nas brjed par bya ba ma yin gyi, dus thams cad du mi brjed par ’chaṅ ba’o, klog pa ni
de ltar mi brjed par gzuṅ ba daṅ de phyir źiṅ yi ge lta źiṅ klog pa’o, ston pa ni ji ltar
gzuṅ ba’i chos gźan la yaṅ ’chad pa’o, kun chub par byed pa ni gzuṅ ba daṅ ’chaṅ ba daṅ ’dzin
pa daṅ klog pa de dag gaṅ yaṅ ruṅ mgo ’jug tu phyin par byed pa’o, gźan dag la yaṅ rgya
cher rab tu ston pa ni don daṅ tshig de dag sems can kun la rgya cher spros te bśad pa’o.

rigs kyi bu’am rigs kyi bu mo źes bya ba ni rigs lṅa las theg pa chen po’i rigs daṅ ldan pa
la bya bar dgoṅs so.bsgom pa’i rnal ’byor la brtson par gnas pa ni bdag ñid mi zad pa’i don
bsgom pa la rgyun du brtson pa’o.

byaṅ chub kyi sems ma brjed pa źes bya ba ni gźan la phan par ’dod pa’i byaṅ chub kyi sems daṅ
ldan pa’o.

bskyod par mi nus pa ni bzod pa de dkrugs śiṅ med par byar mi nus pa’o; chos thams cad kyi rjes
su soṅ ba’i bzod pa źes bya ba ni mi zad pa’i chos rnams daṅ mthun par bzod pa’o.

sbyor ba ni sems pa’o – prayogaś cintā.

ṅes par sems pa ni phyin ci ma log par rtogs pa’o, mi g-yeṅ ba ni g-yeṅ ba med pa’o.

gźan gyi driṅ la mi ’jog par śes pa ni gźan la brten mi dgos par śes pa’o, rab tu rnam par ’byed
pa śes pa ni mi zad pa rnams kyi mtshan ñid so sor ma ’dres par dbye ba śes pa’o.

saṅs rgyas kyi chos ni stobs daṅ mi ’jigs pa la sogs pa’o.rgya źes bya ba ni sa bcur ’dren par
byed pa’i gźi daṅ rten yin te źes bya ba’i don to.rgya ’di la yaṅ dag par gźol ba źes bya
ba ni chos kyi rnam graṅs ’di bsgrubs na chos kyi rnam graṅs thams cad sgrub pa yin no
źes bya ba’i don to.

chos kyi bsruṅ bar bgyi źes bya ba ni chos ’chad pa la bar chad med par bsruṅ ba’o.

sems can thams cad yoṅs su gzuṅ bar ’gyur źes bya ba ni sems can thams cad la phan btags par
’gyur źes bya ba’i don to.

stobs ni bdud kyi ’khor gyi g-yog rnams so.bsruṅ ba daṅ bskyab pa daṅ sba ba ni mi dge ba’i
las rnam pa gsum las so. de la mthoṅ ba’i chos la myoṅ ba’i las las ni bsruṅ ba’o; skyes nas
myoṅ ba’i las las ni bskyab pa’o; tshe rabs gźan du myoṅ ba’i las las ni sba ba’o. yaṅ
na, gnod pa gñis ’byuṅ ste, raṅ gi rkyen las ’byuṅ ba daṅ gźan gyi rkyen las ’byuṅ ba’o, gźan
gyi rkyen las ’byuṅ ba yaṅ rnam pa gñis te, sems can ma yin pa’i graṅs kyi rkyen las ’byuṅ
ba daṅ, sems can gyi graṅs kyi rkyen las ’byuṅ ba’o; bdag gi las kyi rkyen las ’byuṅ
ba las ni bsruṅ ba’o, sems can ma yin pa’i graṅs kyi gnod pa rluṅ daṅ tsha ba la sogs pa las
ni bskyab pa’o, sems can gyi graṅs kyi gnod pa brdeg pa daṅ bciṅ ba la sogs pa las ni sba
ba’o.

sñiṅ las chuṅ ṅur gyis śig ces bya ba ni rgyas par rnam par dbye ba’i sgo nas khyod ’bad mi
dgos źes bya ba’i don to; dam pa’i chos bzuṅ ba ’jig rten du riṅ du gnas śiṅ mi nub par bya’o.

slad ma’i dus lṅa brgya tha ma la źes bya ba ni de bźin gśegs pa’i chos ’phel ba daṅ ’grib pa’i
tshul bstan pa’i phyir dus kyi khyad par brjod pa’o.de yaṅ dper na mi’i tshe lo brgya
thub pa la lo lṅa bcu’i bar du ni ’phel ba’i dus te, lus daṅ śes rab daṅ rtsal la sogs pa
’phel źiṅ skye ba’o, de ltar lo lṅa bcu ’das nas de’i phyi ma’i lṅa bcu ni ’grib pa’i dus
te, lus daṅ śes rab daṅ rtsal la sogs pa śin tu ñams śiṅ bri nas tha mar rga śi la thug ste
zad par ’gyur ro. de bźin du saṅs rgyas śā kya thub pa’i bstan pa la ’bras bu thob pa daṅ
śin tu rgyas pa’i dus ni lo stoṅ śig ’jam bu’i gliṅ na gnas so; de’i phyed du bgos te lṅa
brgya sṅa ma ni ’phel ba’i dus su gźag la, lṅa brgya phyi ma ni ’grib pa’i dus su gźag go.’phel
ba ni lo brgyad cu’i bar du śā kya thub pa mya ṅan las ma ’das te, de’i dus su byaṅ
chub sems dpa’ daṅ ñan thos la sogs pa ’phags pa phyogs bcu nas dge ba’i rtsa ba smin te,
lhag ma rnams kyaṅ śin tu lhag par rnam par grol, gźan lha daṅ mi la sogs pa yaṅ de bźin
gśegs pa ñid kyis bka’ bstan ciṅ mṅon sum du yoṅs su smin te yoṅs su bkrol bas lhag par ’bras
bu ’thob bo.de nas saṅs rgyas mya ṅan las ’das nas kyaṅ lo lṅa brgya sṅa ma ’das kyi
bar du ni byaṅ chub sems dpa’ daṅ ñan thos chen po dag saṅs rgyas kyi bstan pa rnams śin tu
’dzin ciṅ ’jam bu’i gliṅ na khyab par graṅs maṅ du gnas te, de dag gis kyaṅ lha daṅ mi la
sogs pa śin tu zad med pa yoṅs su smin pa daṅ yoṅs su grol bar byas te, ’bras bu thob par
gyur to.dper na dus de’i tshe na gtam du brjod pa ’phags pa ñan thos u pa gu pta źes bya
ba źig gis kyaṅ saṅs rgyas kyi bstan pa bzuṅ nas sems can graṅs med pa bsgral te, ji sñed
cig bsgral ba de dag byaṅ bu la bris te bsags pas raṅ gi khaṅ pa gaṅ ṅo źes bya ba daṅ, dge
sloṅ des bdud kyaṅ btul te, de dge sloṅ de dus gźan źig na bsam gtan byed pa’i tshe de’i
thad du bdud cig ’oṅs pas ma tshor bar mgo la me tog gi phreṅ ba gźag go. de nas dge sloṅ
des kyaṅ tshor te bdud de la gdul ba’i skabs snaṅ ṅo sñam nas, khyi ro ’bu can źig tu sprul
te bdud kyi lus la se mo dor btags nas, bdud kyis dor du mi nus par byin gyis bslabs so.
de nas bdud de raṅ gi dor ma nus nas brgya byin gyi thad du phyin te, gsol ba btab na des
kyaṅ grogs ma byas so. de tshaṅs pa’i thad du phyin te, gsol ba btab na yaṅ tshaṅs pas
kyaṅ ma bkrol te, tha ma dge sloṅ gi mgo la me tog bźag pas ñes so źes dge sloṅ gi thog tu
btaṅ ṅo. de nas dge sloṅ la phyag ’tshal te, gsol ba btab nas dge sloṅ u pa gu pta sṅon saṅs
rgyas ma mthoṅ ba de bdud kyis saṅs rgyas mtshan daṅ ldan pa ñan thos kyi ’khor daṅ bcas
pa cig sprul te bstan na khyi ro dgrol bar dam bcas te, khyi ro dkrol nas saṅs rgyas ’khor
daṅ bcas par sprul na bstan to źes bya ba lta bu’o.de bas na lṅa brgya sṅa ma ni dus bzaṅ
po ste, dus de la ltos nas khyad par smras pa ni lṅa brgya phyi ma źes bya’o. de lta mod
kyi lṅa brgya phyi ma’i dus de na yaṅ lo lṅa brgya’i bar du ni byaṅ chub sems dpa’ daṅ
ñan thos la sogs pa ’phags pa graṅs maṅ du ’dzam bu’i gliṅ na gnas te, de dag gis kyaṅ lha
daṅ mi la sogs pa śin tu tshad med pa yoṅs su smin pa daṅ yoṅs su bkrol te ’bras bu thob
par byas so. de ltar ’bras bu thob pa la sogs par gyur kyaṅ lṅa brgya sṅa ma daṅ sbyar na
de’i dus ṅan pa’i phyir lṅa brgya phyi ma źes smos te; lṅa brgya phyi ma’i mgo nas saṅs rgyas
kyi chos nam ’dzam bu’i gliṅ na med par ma gyur gyi bar du lṅa brgya phyi ma źes bya ba’i
dus su bsdu’o.lṅa brgya phyi ma’i daṅ po tshun chad dus ṅan par gźag mod kyi, ’on kyaṅ
lo lṅa brgya’i bar du ni dus ṅan pa’i naṅ nas kyaṅ ’bras bu thob pa ni śin tu dka’ ba’i phyir
dus ṅan pa’i yaṅ ṅan pa khyad par du smos pa’o. lṅa brgya phyi ma’i lo ’das phyin chad
nas chos med kyi bar du dus ṅan pa’i yaṅ ṅan par gźag mod kyi, de’i tshe na yaṅ brtson ’grus
daṅ nan tan byas nas ’bras bu mi thob pa yaṅ ma yin, byaṅ chub sems dpa’ daṅ ñan thos
’ga’ tsam ’jig rten du mi ’byuṅ ba yaṅ ma yin no."In the final time, the final five hundred
years (paścime kāle paścimāyāṃ pañcaśatyāṃ) it is said, this is a comparative figure of
speech concerned with time (kālaviśeṣokti, on this term v. Kāvyādarśa) to teach the way in
which the religion of the Tathāgata develops and then deteriorates.In the lifespan of a
man amounting to a hundred years, fifty years is the time of development when body (kāya),
insight (prajñā) and strength (vikrama) develop and originate. But when fifty years have
passed, the next fifty years is the time of deterioration when body (kāya), insight (prajñā)
and strength (vikrama) are destroyed and diminish until they disappear in the end by death.
In the same way the time during which the teachings (deśanā) of the Tathāgata Śākyamuni
achieve results (phala) and are disseminated is the thousand years it remains in Jambudvīpa;
dividing it in two halves the first five hundred years (pūrvapañcaśatī) is the period
of development, while the last five hundred (paścimapañcaśatī) is the period of deterioration.As
for development, during the eighty years during which Śākyamuni had not yet reached
extinction (aparinirvṛta), the holy (ārya) bodhisattvas and disciples (śrāvaka) from the
ten directions developed their roots of good (kuśalamūla), the rest attained great freedom
(atyantavimukta), while others, gods, human beings, etc., attained great results (atyantaphala),
since the Tathāgata himself taught them, matured them in person, and liberated them.Then,
in the period after the Buddha had reached extinction until the end of the first
period of five hundred years, there were a great number of great disciples and bodhisattvas
who took up the teachings of the Buddha and disseminated them in Jambudvīpa. And by them
innumerable (atyantākṣaya) gods, human beings, etc. were matured and liberated, thus achieving
results (phala).For example, during that time one could mention one holy disciple (āryaśrāvaka)
named Upagupta, who liberated innumerable beings after having grasped the teaching
of the Buddha .... [Then follows a summary of the story of the alakṣaṇaka (v. Edg. s.v.)
Buddha Upagupta who, among other feats, subdued Māra by ornamenting him with the corpses
of a snake, a dog and a man so that he would not distract bhikṣus in meditation. The story
is found in Divy XXVI p. 348ff. The story of Upagupta’s earlier birth as an ape, when
he taught the ṛṣis to meditate after learning it from the pratyekabuddhas, is also found
in Msv i p. 3ff.]Thus the first five hundred years (pūrvapañcaśatī) is a good period (bhadrakāla),
and having that in view it is a comparative statement (viśeṣokti) when one calls
it [the next period] final (paścima). But during the final period of five hundred years (paścimāyāṃ
pañcaśatyām) there are still multitudes of holy ones (ārya), both bodhisattvas and
disciples (śrāvaka), in Jambudvīpa, and by them innumerable (atyantākṣaya) gods, human
beings, etc. are matured and liberated, thus achieving results (phala). But even though results
(phala) are achieved, since, compared with the first five hundred years (pūrvapañcaśatī),
it is inferior (tatkālahīnatvāt), it is called the final five hundred years (paścimapañcaśatī);
the period called the final five hundred years is [the period] from the beginning
of the final five hundred years until the time when the religion of the Buddha (buddhadharma)
disappears in Jambudvīpa.Even though the first of the final five hundred years (paścimapañcaśatī)
are defined as inferior (hīna), after the five hundred inferior years there
is another comparative statement (viśeṣokti) of very inferior time (hīnātihīnakāla), when
achieving results (phala) becomes exceedingly difficult. But even though the time after
the five hundred final years (paścimapañcaśatī) – when there is no religion (dharma) – is
defined as very inferior (hīnātihīna), it does not mean – even at that time – that results
(phala) are not achieved after acting with vigour (vīrya) and making progress (pratipatti),
it does not mean that no bodhisattvas and disciples (śravaka) are born in the world (loka)."Cf.
Vajra p. 5315-18: asti bhagavan kecit sattvā bhaviṣyanti anāgate ’dhvani paścime
kāle paścime samaye paścimāyā pañcaśatyāṃ sadddharmavipralope vartamāne ya imān evaṃrūpān
dharmāñ śrutvābhiśraddadhāsyanti?; and Krp pp. 41715-16, 41817, 4198, 4202; Sdhmp p. 48110;
and Buston ii p. 102ff.

bdag blo źan pas źes bya ba ni bdag gi śes rab daṅ ye śes chuṅ bas źes bya ba’i don to.

’gog pa la yaṅ ’khrul pa med ces bya ba ni stoṅ pa ñid du ston pa la yaṅ ’khrul ba med pa’o.rtogs
pa la khoṅ du chud źes bya ba ni phyin ci ma log par khoṅ du chud pa’o; yaṅ dag pa’i
don rnam par ṅes pa thob pa yin źes bya ba ni chos thams cad phyin ci ma log pa daṅ gtan
la phab par khoṅ du chud ciṅ ston nus pa thob pa yin źes bya ba’i don to.dam pa ni ñan thos
la sogs pa so so yaṅ dag par rig pa las khyad par du ’phags pa’o; mchog thob pa ni so so
yaṅ dag pa rig pa thob pa’i byaṅ chub sems dpa’ gźan pas kyaṅ mchog tu gyur pa’o.

miṅ ci lags źes pa ni bdag gi don du bris pa ste, bdag gi miṅ ji ltar ’tshal bar bgyi źes bya
ba’i don to; ji lta bur gzuṅ bar bgyi źes bya ba ni gźan gyi don du dris pa ste, bdag gis
bzuṅ nas gźan la ’chad ciṅ tha sñad du bgyid pa’i tshe na yaṅ ji ltar ’dzin du stsal ces
bya ba’i don to.

’phags pa blo gros mi zad pa’i mdo rim gyis mi zad pa rnams kyi lus rnam par gźag pa ni rnal
’byor spyod pa’i sa las bstan te, der blta bar bya’o.’phags pa blo gros mi zad pas bstan
pa’i bśad pa rdzogs so.

