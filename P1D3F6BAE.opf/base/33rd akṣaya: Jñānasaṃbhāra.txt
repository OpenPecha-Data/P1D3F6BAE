the tshom thams cad gcod pa’i dbaṅ du byas nas de la byaṅ chub sems dpa’ rnams kyi ye śes kyi
tshogs mi zad pa gaṅ źe na? źes bya ba la sogs pa gsuṅs so – "With reference to [the bodhisattva]
cutting off all doubts (sarvasaṃśayacchedin), it is said ..."ye śes rtogs par ’gyur
źes bya ba ni gñis su med pa’i ye śes khoṅ du chud ciṅ mṅon sum du ’gyur ba’o.de la ye
śes yoṅs su tshol ba la ’dun pa źes bya ba nas brtsams te, phyi rol ma yin pa’i chos ston
to źes bya ba yan chad kyis rgyu bstan to; des chos de dag thos nas źes bya ba nas brtsams
te, las yoṅs su dag pa’i ye śes źes bya ba yan chad kyis rkyen bstan to.

ye śes yoṅs su tshol ba la rab tu ’dun pa źes bya ba ni ye śes ’grub par ’gyur ba’i rgyu’i tshol
ba la ’dun pa ste, glegs bam ’dri ba daṅ, klog pa la sogs pa la ’dun źiṅ brtson pa’o.ye
śes rtogs pa’i dge ba’i bśes gñen źes bya ba la ye śes gñis su med pa mṅon du byas pa’i
dge ba’i bśes gñen nam, ye śes rtogs par ’gyur ba’i chos ston pa’i dge ba’i bśes gñen ni
ye śes rtogs pa’i dge ba’i bśes gñen te, saṅs rgyas daṅ byaṅ chub sems dpa’ daṅ chos ston
pa’i mkhan po daṅ slob dpon la sogs pa’o; rtag tu źes bya ba ni rtag tu bsten pa daṅ, rtag
tu ’grogs pa daṅ, rtag tu bsñen bkur byed pa źes tshig re re daṅ sbyar ro, rtag tu bsten
pa ni dus thams cad du de’i gan du ñe bar ’gro ba’o, rtag tu ’grogs pa ni dus thams cad du
de daṅ lhan cig tu gnas pa mi gtoṅ ba’o, rtag tu bsñen bkur byed pa ni dus thams cad du de
dag la phyag ’tshal ba la sogs pa bsti staṅ byed pa’o.gaṅ yaṅ saṅs rgyas kyi ye śes la rton
ciṅ źes bya ba ni saṅs rgyas bcom ldan ’das rnams kyi rnam par mi rtog pa’i ye śes thob
par bya ba’i phyir ’bad par byed kyi ñan thos la sogs pa’i ye śes thob par bya ba la ’bad
pa med pa’o.dge ba’i bśes gñen de dag la ṅa rgyal med ces bya ba ni chos ston pa’i gaṅ zag
rnams la ṅa rgyal ba mi byed pa’o, bla ma bźin du phaṅs par ’dzin pa źes bya ba ni mkhan
po daṅ slob dpon la btsun źiṅ phaṅs par byed pa bźin du bśes gñen la yaṅ btsun źiṅ phaṅs
par byed pa’o, ston pa bźin du phaṅs par ’dzin pa źes bya ba ni saṅs rgyas bcom ldan ’das
la btsun źiṅ phaṅs par byed pa bźin du dge ba’i bśes gñen la yaṅ btsun źiṅ phaṅs par byed
pa’o.dge ba’i bśes gñen de dag gis źes bya ba ni saṅs rgyas daṅ byaṅ chub sems dpa’ la sogs
pa dge ba’i bśes gñen de daṅ de dag gis so, ’di bsam pa phun sum tshogs par rig ces bya
ba ni gaṅ zag chos tshol ba de’i bsam pa goṅ du bśad pa ltar na khe daṅ bkur sti tsam ’dod
pa’i phyir chos tshol ba ni ma yin gyi, ye śes gñis su med pa tshol ba yin par khoṅ du chud
nas chos ston par byed do źes bya ba’i don to. chos kyaṅ rnam pa gsum ston te, 1) bśad
par bya ba’i chos ston pa daṅ, 2) bsgrub par bya ba’i chos ston pa daṅ, 3) khoṅ du chud par
bya ba’i chos ston pa’o. 1) ’brel pa’i gtam źes bya bas bśad par bya ba’i chos ston pa
bstan te, gsuṅ rab yan lag bcu gñis rnams phyin ci ma log par ’chad pa’i phyir ro. 2) de ye
śes kyi gtam sgrub par byed ces bya bas bsgrub par bya ba’i chos ston pa bstan te, ye śes
gñis su med pa thob par byed pa’i rgyu stoṅ pa ñid la sogs pa ’chad pa’i phyir ro. 3) snod
du rig nas źes bya ba la sogs pas khoṅ du chud par bya ba’i chos ston pa bstan te, khoṅ
du chud par bya ba’i chos bstan pa’i snod yin par rig nas phyi rol gyi gtsug lag byā ka ra
ṇa la sogs pa ma yin pa byaṅ chub kyi phyogs kyi chos rgyun du ston pa’o.According to ṭ.
fol. 225a4, but cf. next note.

des chos de dag thos nas źes bya ba ni chos tshol ba’i gaṅ zag des goṅ du bśad pa’i chos gsum
po de dag dge ba’i bśes gñen las thos nas źes bya ba’i don to. chos kyi tshogs la sbyor
bar byed de źes bya ba ni chos de gsum khoṅ du chud ciṅ rtogs par ’gyur ba’i rgyu la sbyor
bar byed ciṅ rgyu rtsom par byed de źes bya ba’i don to. gaṅ chos kyi tshog la sbyor ba de
ni źes bya ba la chos tshol ba’i gaṅ zag gsum rtogs par ’gyur ba’i rgyu la sbyor ba de ñid
gaṅ zag de’i ye śes kyi tshogs daṅ rgyu yin no. de la chos kyi tshogs la sbyor ba gaṅ źe
na? źes bya ba ni chos gsum rtogs pa’i rgyu la rtsom pa gaṅ źe na źes bya ba’i don to. According
to the previous note and ṭ supra this paragraph is concerned with the conditions
(pratyaya), not the causes (hetu) as stated here and infra fol. 229a1-3. The cause, however,
is also a kind of condition, as in hetupratyaya.Vide infra, ṭ. fol.229a1.

de la don ñuṅ ba ni bdag gi don daṅ yo byad maṅ po mi tshol ba’o; bya ba ñuṅ ba ni ’jig rten
gyi bya ba tshoṅ daṅ źiṅ rmod pa la sogs pa thams cad mi byed pa’o; smra ba ñuṅ ba ni ’gro
ba maṅ po tshogs pa’i naṅ du gtam mi bya ba sna tshogs kyi dus chud za bar mi byed pa’o;
yo byad ñuṅ ba ni bdag la ji tsam dgos pa’i lhuṅ bzed daṅ chos gos la sogs pa’i yo byad las
lhag par maṅ po mi ’chaṅ ba’o.nam gyi cha stod daṅ cha smad la mi ñal ba ni dus de gñis
su yaṅ gñid kyis bsgribs pa med par byas nas ji ltar thos pa’i chos rnams sems śiṅ bsgom
pa la ’bad par byed pa’o.thos pa’i don la rtog pa ni de ltar sems pa’i dus na chos gaṅ thos
pa’i don de ñid la rtog ciṅ sems kyi tshig tsam la mi brten pa’o.yaṅ daṅ yaṅ tshol ba ni
bsam pa’i chos de la yaṅ daṅ yaṅ du dpyod pa’o.sems la rñog pa med pa ni de’i dus na sems
rmoṅs śiṅ mi gsal bar ma gyur pa’o, yaṅ na sems la rñog pa med pa ni chos de ñid la dad ciṅ
yid ches pas sems daṅ ba’o.sgrib pa rnams rnam par sel ba ni ’dod pa la ’dun pa la sogs
pa’i sgrib pa lṅa rnams ni mi ldaṅ bar gnon ciṅ sel bar byed pa’o.ltuṅ ba rnams las ’byuṅ
ba śes pa ni ñes pa byuṅ ba rnams tshaṅs pa’am thar par bya ba’i thabs la mkhas pa’am, gñen
po spyod pa la mkhas pa’o; ’gyod pa med pa ni dge ba byas pa la mi ’gyod pa’o.kun nas ldaṅ
ba med pa ni ñon moṅs pa rnams sems la mi skye bar byed pa’o.sgrub pa sñiṅ por byed pa
ni tshig tsam gyis chog par mi ’dzin gyi, ji ltar thos pa’i chos rnams sgrub pa lhur byed
pa’o.chos la gźol ba ni thos pa’i dus na ji ltar bśad pa’i chos rnams kyi tshig bzuṅ ba’i
phyir ro. chos la ’bab pa ni sems pa’i dus na thos pa’i chos kyi don rñed pa’i phyir ro.
chos la bab pa ni sems pas rñed pa’i don la yaṅ nas yaṅ du bsgoms pas ’bras bu daṅ ñe ba’i
phyir ro.rtul ba daṅ ldan pa ni ñon moṅs pa la sogs pa mi mthun pa’i phyogs kyis zil gyis
mi gnon pa’o.mgo daṅ gos la me ’bar ba lta bu ni sgrub pa thams cad smyur te sgrub pa’o.de
la ma chags pa ni goṅ du smos pa’i dṅos po rnams la ma chags par mi dmigs pa’i tshul gyis
spyod pa’am, zaṅ ziṅ la ma chags par gnas pa’o.tshul khrims mi lhod pa ni tshul khrims kyi
yan lag phran tshegs kyaṅ mi ñams pa’o.brtson pa mi gtoṅ ba ni dge ba bsgrub pa’i brtson
’grus nams kyaṅ mi ’dor ba’o.khyad par ’gro ba ni śes pa goṅ nas goṅ du phyir źiṅ cher skyes
pa’o.’du ’dzi la ni dga’ ba mi ’gro ba maṅ po’i naṅ na gnas par mi mos pa’o; gcig pur
dga’ ba ni gcig pur gnas par mos pa’o; dgon pa la mṅon du phyogs pa ni dgon pa’i gnas su
gnas ’cha’ źiṅ tiṅ ṅe ’dzin bsgom pa’o; ’phags pa’i rigs kyis chog śes pa ni ’phags pa’i rigs
bźi la gnas pa’o.mi g-yo ba ni sbyaṅs pa’i yon tan mi ’dor ba’o.’jig rten gyi sṅags dran
par mi ’dzin pa ni ’jig rten gyi gtsug lag rnams mi slob ciṅ sṅon śes pa rnams la yaṅ rgyun
du dmigs śiṅ sems par mi byed pa’o; ’jig rten las ’das pa’i chos tshol ba ni gsuṅ rab
kyi chos rnams ñan ciṅ tshol ba’o; brjed pa med pa ni mñan źiṅ brtsal ba’i chos rnams brjed
par mi byed pa’o.don rtogs pa’i rjes su ’gro ba ni chos kyi dbyiṅs kyi don rtogs pa daṅ
mthun par sems śiṅ dpyod pa’o; blo gros kyis lam daṅ mthun pa blo’am śes rab kyis ’phags
pa’i lam yan lag brgyad pa thob par byed pa’o; brtan pas sdom pa ni sdom pa gaṅ blaṅs pa’i
dṅos po de la mi ’gyur bas brtan par lus daṅ ṅag daṅ yid sdom pa’o.rkyen rnams kyis ye śes
kyi rjes su ’gro ba ni rten ciṅ ’brel bar ’byuṅ ba’i śes pa daṅ mthun pa’o; yaṅ na, chos
rnams rten ciṅ ’brel bar ’byuṅ ba’i mtshan ñid du śes pas gñis su med pa’i ye śes kyi rgyu
bsags pa’o.ṅo tsha śes pa daṅ khrel yod pas brgyan pa ni bdag daṅ gźan la ltos nas rtag
tu sdig pa mi byed pa’o.Vide infra, ṭ. fol. 229a2.ye śes kyi rjes su ’gro bar lhur byed pa
ni ji spyad do cog thams cad ye śes thob par bya ba’i phyir spyod ciṅ sgrub pa’o. The Sanskrit
fragments have sāratā for pāramatā, which is the customary rendering of lhur byed pa.śes
rab kyi mig rnam par dag pa ni ’jig rten daṅ ’jig rten las ’das pa’i chos thams cad la
mkhas pa’o.blo śin tu rnam par dag pa ni śes bya daṅ ñon moṅs pa’i sgrib pa med pa’i phyir
ro; blo rgya che ba ni theg pa chen pa la dmigs pa’i phyir ro; blo ma źum pa ni theg pa
chuṅ ṅu la ma phyogs pas so; blo ma gyes pa ni lta ba sna tshogs la chags pa med pa’i phyir
ro; blo rab tu gsal ba ni raṅ bźin gyis yoṅs su dag pa’i phyir ro.mṅon sum du śes pa ni
dus gsum la sgrib pa med par śes pa’i phyir ro. Skt. reads pratyakṣabuddhitā, but DJNQST
reads śes as also ṭ. fol. 227a3 and 229a2, pratyakṣajñatā is also confirmed by T1 p. 206b26
≤{¶b™æ¶Ê xian zai zhi xing.Vide infra, ṭ. fol. 229a2.

yon tan gźan la rag ma lus pa ni bdag gis yon tan rnams thob par bya ba gźan la mi brten ciṅ
gźan gyi driṅ la mi ’jog pa’o. bdag gi yon tan mi sñems pa ni yon tan phun sum tshogs śiṅ
yoṅs su rdzogs pa’i phyir ro. gźan gyi yon tan brjod pa ni phrag dog med pa’i phyir ro.legs
par bya ba’i las byed pa ni dge ba śa stag byed pa’i phyir ro; las kyi rnam par smin pa
daṅ ’gal bar mi byed pa ni stoṅ pa ñid kyi chos rtogs kyaṅ las kyi rnam par smin pa yod par
lta’o; las yoṅs su dag pa’i ye śes ni lus daṅ ṅag daṅ yid gsum gyi las yoṅs su dag par
byed pa la mkhas pa’o.V. ṭ. fol. 225a4.

ye śes kyi tshogs rnam par gźan yaṅ bstan par bźed nas gźan yaṅ ye śes kyi tshogs rnam pa bźi
ste źes bya ba la sogs pa gsuṅs te, ye śes skye ba’i rgyu rnam pa bźi źes bya ba’i don to.

stan ni seṅ ge’i khri la sogs pa’o; bkur sti ni phyag ’tshal ba la sogs pa’o; tshigs su bcad
pa ni bstod pa’o; chos bsdu ba ni bdag ñid kyis śes par bya ba’i phyir; g-yo med pa ni ku
re’i bsam pa ma yin gyi sñiṅ thag pa nas daṅ ba’i sems kyis so.

jo bo bźin du sruṅ ba ni rgyal po la phaṅs śiṅ gces pa bźin du chos smra ba yaṅ phaṅs śiṅ gces
par byed ciṅ chud mi za bar sruṅ bar byed pa’o; yaṅ na, rgyal po’i ’jigs pa las skyob par
byed pa’o; dge ba’i rtsa ba sruṅ ba ni ji nas kyaṅ chos smra ba de’i dge ba’i rtsa ba rkyen
gźan gyis bskal nas phaṅs par mi ’gyur ba’i thabs sbyor źiṅ bya ba byed pa’o; yul daṅ
ljoṅs kyi phyogs sruṅ ba ni chos smra ba de yul daṅ ljoṅs rgyu ba’i tshe de phyis kyi ’jigs
pa sna tshogs las skyob pa’o; phan pa’i dṅos po sruṅ ba ni phan no cog daṅ sbyor la, gnod
do cog las bzlog pa’o.

zaṅ ziṅ gis ñe bar rton pa ni bza’ ba daṅ bgo ba la sogs pa’i zaṅ ziṅ gis phoṅs pa med par phan
’dogs pa’o; chos kyis ñe bar rton pa ni des bśad pa’i dam pa’i chos riṅ du gnas par ’gyur
ba’i bya ba byed pa’o; śes rab kyis ñe bar rton pa ni de’i śes rab ñams par mi ’gyur ba’i
thabs sna tshogs śom pa’o; ye śes kyis ñe bar rton pa ni ye śes goṅ nas goṅ du skye źiṅ
ñams par mi ’gyur ba’i bya ba byed pa ste ston pa źes bya ba ni rgyu lta bu la bya’o.

mos pa’i phyir źes bya ba ni chos daṅ chos smra ba la yid ches pa gźan du mi ’gyur ba’i phyir
ro; thos pa tshol ba ni rgyun du chos ñan pa tshol ba’o; byaṅ chub kyi sems mi brjed pa
ni bdag daṅ gźan la phan pa’i byaṅ chub kyi sems mi brjed pa’o; mñam pa ñid la sems ṅes par
sems pa ni stoṅ pa ñid la sems rtse gcig tu ’jog pa’o; thos pa’i stobs ni ñan pa’i dus na
chos rnams rtogs par nus pa’i mthu daṅ ldan pa’o.

chos la rab tu dga’ ba’i tshul khrims ni dam pa’i chos ñan par mos pa’i tshul khrims so; chos
yoṅs su tshol ba ni dge ba’i bśes gñen la brten ciṅ ñan pa daṅ, klog pa daṅ, ’dri ba la
sogs pa byed pa’i tshul khrims so; chos la ṅes par sems pa ni chos ji ltar btsal ba la rigs
pa rnams kyis ’jal ba’i raṅ bźin no.

ṅan du brjod pa daṅ ṅan du smra ba źes bya ba ni gcig tu chos tshol ba la ’bad pas chos tshol
ba’i tshe gźan gyis ’phyas btags śiṅ mi sñan par smra ba rnams bzod pa’o. ṅan du brjod pa
ni lkog nas skyon brjod pa’o; ṅan du smra ba ni dṅos su smra ba’o; mkhan po daṅ slob dpon
daṅ mthun par ’jug pa’i bzod pa źes bya ba ni chos kyi phyir de dag gis ji skad bsgo ba
bźin byed pa’i sdug bsṅal bzod pa’o.

ñan pa’i brtson ’grus ni gźuṅ maṅ du ñan par byed pa’i phyir ’bad pa’o; ’dzin pa’i brtson ’grus
ni mñan nas don mi brjed par byed pa’i phyir ’bad pa’o; bstan pa’i brtson ’grus ni ji
ltar mñan ciṅ bzuṅ ba’i chos gźan la bstan pa la ’bad par byed pa’o; nan tan gyi brtson ’grus
ni mñan pa daṅ bzuṅ ba’i chos bsgom par bya ba la ’bad par byed pa’o.

dben pa ni lus dben pa la gnas pa tshol ba’o; rtse gcig pa ni sems dben pa la tshol ba’o; bsam
gtan daṅ mṅon par śes pa tshol ba ni bsam gtan la brten nas mṅon par śes pa lṅa thob par
byed pa’o; saṅs rgyas kyi ye śes la rton pa ni saṅs rgyas kyi ye śes thob par bya ba’i phyir
sgom gyi ñan thos daṅ raṅ saṅs rgyas kyi ye śes mi tshol ba’o, de la saṅs rgyas kyi ye
śes ni bdag med pa gñis khoṅ du chud pa’i mtshan ñid do.

chad pa la mi gnas pa ni chad par mi lta ba’o; rtag pa la mi ’jug pa ni rtag par mi ’dzin pa’o;
rten ciṅ ’brel bar ’byuṅ ba daṅ mi ’gal ba ni chos thams cad rten ciṅ ’brel bar ’byuṅ
ba’i mtshan ñid du khoṅ du chud pa’o; bdag med pa la bzod pa ni chos thams cad stoṅ pa ñid
kyi mtshan ñid la skrag pa med pa’o.

’jig rten gyi rjes su ’jug pa ni snod kyi ’jig rten daṅ sems can gyi ’jig rten ji ltar gnas
pa bźin du gñi ga daṅ mthun par byed pa’o, yaṅ na ’jig rten gyi sgras snod kyi ’jig rten daṅ
mthun par byed pa bstan to; sems can gyi rjes su ’jug pa ni sems can rnams kyi sems daṅ
spyod pa rnams daṅ mthun par byed pa’o; chos kyi rjes su ’jug pa ni dam pa’i chos daṅ mi
’gal bar byed pa’am, sems can yoṅs su smin par byed pa’i thabs sna tshogs sgrub pa’o; ye śes
kyi rjes su ’jug pa ni thams cad mkhyen pa’i ye śes thob pa daṅ mthun pa’i lam sgrub par
byed pa’o. The order of the items is different in mūla and ṭīkā.

pha rol tu phyin pa’i lam ni sbyin pa la sogs pa pha rol tu phyin pa drug go; sa’i lam ni sa
bcu rnams so; byaṅ chub kyi phyogs kyi lam ni byaṅ chub kyi phyogs sum cu rtsa bdun rnams
te, de dag ñid byaṅ chub thob par byed pa’am, byaṅ chub tu phyin par byed pas na lam źes
bya’o; thams cad mkhyen pa’i ye śes kyi lam ni pha rol tu phyin pa daṅ, sa daṅ, byaṅ chub
kyi phyogs rnams mthar phyin te, yoṅs su rdzogs na thams cad mkhyen pa’i ye śes ’thob pas
de ma thag pa’i lam la bya’o.

thos pas mi ṅoms pa ni thos pa maṅ pos chog mi śes pa’o; bstan pas mi ṅoms pa ni gźan la chos
bstan pas skyo ba med ciṅ chog mi śes pa’o; dpyod pas mi ṅoms pa ni chos kyi mtshan ñid
las yaṅ nas yaṅ du brtag ciṅ dpyod pa la chog mi śes pa’o; śes pas mi ṅoms pa ni chos kyi
don khoṅ du chud par bya ba daṅ, bsam pa daṅ bsgom pa la chog mi śes pa’o.

ye śes kyi tshogs kyi rnam graṅs gźan bstan pa’i phyir gźan yaṅ ye śes kyi tshogs ni źes bya
ba la sogs pa gsuṅs te, sems can thams cad kyi rjes su ’gro ba ni sñiṅ rje chen po’i gzugs
kyis sems can gyi don du ’khor ba ma spaṅs pa’o. chos thams cad kyi rjes su ’gro ba ni de
ltar ’khor ba ma spaṅs kyaṅ mya ṅan las ’da’ ba daṅ yaṅ mi ’gal źiṅ, mya ṅan las ’da’ ba
yaṅ ma ñams pa ste, mdor na mi gnas pa’i mya ṅan las ’das pa bstan pa’o.

sbyin pa las kyaṅ źes bya ba la sogs pa ni sems can gyi rjes su ’gro ba daṅ, chos kyi rjes su
’gro ba yaṅ gźan ma yin gyi sbyin pa la sogs pa pha rol tu phyin pa drug po ’di rnams te,
’di dag spyod pa’i tshe mi gnas pa’i mya ṅan las ’das pa daṅ mthun par byed pa ni ye śes
kyi tshogs su blta’o źes bya ba’i don te; de bźin du byams pa la sogs pa tshad med pa bźi
la yaṅ sbyar ro.

de ci’i phyir źe na źes bya ba ni ’dri ba ste, goṅ du bśad pa’i chos de rnams ci’i phyir ye
śes kyi tshogs su ’gyur źe na źes bya ba’i don to.byaṅ chub sems dpa’i rtsom pa ji sñed pa
de dag thams cad ye śes kyi tshogs kyi grub pa źes bya ba la byaṅ chub sems dpa’i rtsom pa
ni ye śes kyi tshogs don ñuṅ źiṅ bya ba ñuṅ ba la sogs pa’i goṅ du smos pa rnams la bya
ste, de rnams las kyaṅ don ñuṅ ba nas khrel yod pa daṅ ṅo tsha śes pa’i bar du ni rgyu’i rtsom
pa’o; ye śes kyi rjes su ’gro ba lhur byed pa nas brtsams te mṅon sum du śes pa’i bar
du ni raṅ bźin gyis rtsom pa’o; yon tan gźan la rag ma lus pa nas brtsams te las yoṅs su
dag pa’i ye śes kyi bar du ni ’bras bu’i rtsom pa ste, miṅ gis smos pa’i rtsom pa de dag kun
thams cad mkhyen pa’i ye śes la dmigs pa las byuṅ ba ye śes kyi grub pa źes bya’o. gñis
su na ye śes bsgrub pa źes kyaṅ bya ste, rtsom pa de dag thams cad kyis thams cad mkhyen
pa’i ye śes sgrub pa’i phyir ye śes kyi tshogs so. ye śes sṅon du ’gro ba ni ye śes gtso bor
byed pa’o; ye śes la rton pa ni ye śes thob par bya ba’i phyir sgrub pa’am, ye śes de la
rton pa’am, ye śes daṅ mthun par byed pa’o; thams cad mkhyen pa’i ye śes la gnas pa ni de
la dmigs pa’i sgo nas gnas pa’o.ye śes daṅ ldan pa thams cad rton pa yin źes pa ni ye śes
kyi tshogs te, śes pa daṅ ldan pa’i sems can thams cad kyi rton pa yan te, de la brten źiṅ
’dris par byed pa’i gnas yin źes pa’i don to.bdud thams cad kyis kyaṅ źes bya ba ni ye
śes kyi tshogs daṅ ldan pa de la bdud thams cad kyis bar chad bya ba’i skabs mi rñed par ’gyur
ro.de la saṅs rgyas kyi chos źes bya ba ni ye śes kyi tshogs daṅ ldan pa’i gaṅ zag de
saṅs rgyas kyi chos thams cad kyi snod du ’gyur ba’o. saṅs rgyas kyi byin gyi rlabs źes bya
ba ni yon tan las mi ñams par saṅs rgyas kyis byin gyis brlab par mdzad pa’o. thams cad
mkhyen pa’i ye śes kyaṅ thob par byed de źes bya ba ni thams cad mkhyen pa’i ye śes ’thob
par ’gyur ba’i rgyu daṅ ldan pa’i phyir ro.

ye śes kyi tshogs mi zad pa bśad zin to.

