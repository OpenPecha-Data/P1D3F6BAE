de la gzugs mṅon sum bstan pa’i phyir byaṅ chub sems dpa’ rnams kyi lha’i mig gaṅ źe na źes
bya ba la sogs pa gsuṅs so. gzugs mṅon sum pa de yaṅ rnam pa bźir rig par bya ste, 1) ’jig
rten daṅ ’jig rten las ’das pa las khyad źugs pa daṅ, 2) gzugs thams cad mthoṅ ba daṅ, 3)
mi mthun pa’i dri mas ma gos pa daṅ, 4) rgyu rnam par dag pa’o; de la 1) gaṅ lha thams cad
kyi lha’i mig ces bya ba nas brtsams te, chos ’od gsal te źes bya ba yan chad kyis ’jig
rten daṅ ’jig rten las ’das pa thams cad las khyad źugs pa bstan to, 2) lha’i mig des phyogs
bcu’i ’jig rten gyi khams źes bya ba nas brtsams te, de dag thams cad yoṅs su rdzogs par
byed do źes bya ba yan chad kyis gzugs thams cad mthoṅ ba bstan to, 3) de dag gi mig de
ni gzugs thams cad mthoṅ bas źes bya ba nas brtsams te, lam la ma chags par spyod pa’o źes
bya ba yan chad kyis mi mthun pa’i dri mas ma gos par bstan to, 4) de ci’i phyir źe na źes
bya ba nas brtsams te, mṅon par śes pa ma ñams źes bya ba yan chad kyis rgyu rnam par dag
pa bstan to – "To teach what the bodhisattva facing forms (rūpābhimukha) is ... "

byaṅ chub sems dpa’ thams cad mkhyen pa ñid las ṅes par byuṅ ba źes bya ba ni thams cad mkhyen
pa’i ye śes thob par bya ba’i phyir bsṅos pas lha’i mig de lta bu thob bo źes bya ba’i
don to – "... He attains that kind of divine sight (divyacakṣur) by transforming into the
attainment of the knowledge of omniscience (sarvajñajñānaprāpaṇāya pariṇāmanayā), such is
the meaning."rgya chen po las ṅes par ’byuṅ ba rnams kyi lha’i mig ni ches mchog go źes bya
ba la byaṅ chub sems dpa’i spyod pa pha rol tu phyin pa la sogs pa rgya chen po’am, lam
gyi ye śes rgya chen po spyod pa las thos pa’i lha’i mig ni ches mchog go źes bya ba’i don
to, ches mchog go ces bya ba ni lha daṅ klu la sogs pa ’jig rten pa ’phags pa ma yin pa rnams
kyi lha’i mig pas ñan thos daṅ raṅ saṅs rgyas ’phags pa rnams kyi lha’i mig mchog go,
’phags pa de dag gi lha’i mig pas kyaṅ byaṅ chub sems dpa’i lha’i mig mchog pas na de ñid
las bzla ba’i phyir ches mchog ces bya’o; ci’i phyir ches mchog ce na? ’jig rten pa rnams
kyis zag pa daṅ bcas pa daṅ, ’phags pa ñan thos la sogs pa ’jig rten las ’das pa rnams kyi
mṅon par śes pa yaṅ ’das pa daṅ, ma ’oṅs pa daṅ, dbaṅ pos lhag pa daṅ, khams kyis lhag pa
la sogs pa goṅ ma rnams śes par mi nus la cuṅ zad śes śiṅ tshad yod kyi, byaṅ chub sems
dpa’ rnams kyi de lta ma yin te, tshad daṅ mtha’ med pa’i phyir ches mchog go, de la mchog
ni bkra śis pa’i phyir ro; ches dam pa ni goṅ nas goṅ du khyad par du ’gro ba’i phyir ro;
ches rab ni thams cad kyi thog mar ’gro ba’i phyir ro; ches phul ni gzugs thams cad la khyab
pa’i phyir ro; ches gsal ba ni dri ma med ciṅ rab tu daṅ ba’i phyir ro; ches bzaṅ ba ni
ma smad ciṅ mya ṅan las ’das pa daṅ mthun pa’i phyir ro; ches stobs daṅ ldan pa ni thogs
pa med par gzugs kun mthoṅ ba’i mthu chen po daṅ ldan pa’i phyir ro; ches ’od gsal ba ni
ye śes dri ma med pa’i mthu mchog daṅ ldan pa’i phyir ro. ’jig rten daṅ ’jig rten las ’das
pa las khyad źugs pa bśad zin to.gzugs thams cad mthoṅ ba bstan pa’i phyir de lha’i mig des
źes bya ba la sogs pa gsuṅs so.

lha’i mig des śes bya ba’i goṅ du bśad pa ’jig rten daṅ ’jig rten las ’das pa’i lha’i mig thams
cad las ’das par gyur pa’i lha’i mig des śes bya ba’i don to; gzugs su snaṅ ba źes bya
ba ni gzugs su gtogs pa źes bya ba’i tha tshig go; rags pa’am źes bya ba ni chen por gtogs
pa thams cad bsdus pa ste, gaṅs ri daṅ ri rab la sogs pa’o, phra mo źes bya bas chuṅ ṅur
gtogs pa thams cad bsdus pa ste, rdul daṅ rdul phran la sogs pa’o, bzaṅ po’am źes bya bas
bzaṅ po thams cad bsdus pa ste, gaṅ ’phags pa slob pa daṅ mi slob pa la sogs pa’i gzugs so,
ṅan pa’am źes bya bas ṅan pa thams cad bsdus pa ste, gaṅ so so’i skye bo’i gzugs rnams
so, rgyaṅ riṅ po’am źes bya bas rgyaṅ riṅ por gtogs pa thams cad bsdus pa ste, gaṅ ’jig rten
gyi khams brgya stoṅ du ma’i pha rol na gnas pa’o, thag ñe ba gaṅ ci yaṅ ruṅ źes bya bas
ñe ba thams cad bsdus pa ste, gaṅ thag ñe ba na ’dug pa’i gzugs thams cad do; yaṅ na rags
pa ni ’byuṅ ba chen po bźi rnams so, phra ba ni ’byuṅ ba chen po bźi las gyur pa’i gzugs
rnams so; yaṅ na rags pa ni ’jig rten pa’i gzugs rnams so, phra ba ni ’jig rten las ’das
pa’i gzugs rnams so; yaṅ na rags pa ni ’dod pa’i khams su gtogs pa’i gzugs so, phra ba ni
gzugs kyi khams su gtogs pa’i gzugs so; bzaṅ po ni bde ’gro rnams kyi gzugs so, ṅan pa ni
ṅan soṅ ba rnams kyi gzugs so; yaṅ na bzaṅ po ni dbyibs daṅ kha dog tu ldan pa’o, ṅan pa ni
dbyibs daṅ kha dog tu mi ldan pa’o; rgyaṅ riṅ po ni ’das pa daṅ ma ’oṅs pa’i gzugs so, thag
ñe ba ni da ltar gyi gzugs so; yaṅ na rgyaṅ riṅ po ni gźan gyi rgyud du gtogs pa’i gzugs
so, thag ñe ba ni bdag gi rgyud du gtogs pa’i gzugs so; de dag thams cad ni goṅ du bśad
pa’i gzugs de dag thams cad do; de dag gi ni byaṅ chub sems dpa’ de dag gi lha’i mig gis
so; rig ciṅ snaṅ ba la sogs pa ni mthoṅ ba’i rnam graṅs kyi tshig go; yaṅ na ’das pa’i gzugs
mthoṅ ba ni rig pa’o, da ltar gyi gzugs mthoṅ ba ni snaṅ ba’o, ma ’oṅs pa’i gzugs mthoṅ
ba ni śin tu rtogs pa’o, sbom po rnams mthoṅ ba ni śin tu mthoṅ ba’o; yaṅ na mos pa’i spyod
pa’i tiṅ ṅe ’dzin drod kyi rgyu las byuṅ bas na rig pa’o, spyi bo’i rgyu las byuṅ bas na
snaṅ ba’o, bzod pa’i rgyu las ’byuṅ bas na rtogs pa’o, ’jig rten pa’i chos kyi mchog gi
rgyu las byuṅ bas na śin tu rig pa’o, mthoṅ ba’i lam gyi rgyu las byuṅ bas na śin tu mthoṅ
ba’o.Cf. Mvy 1256-59.

’chi ’pho daṅ skye ba yaṅ dag pa ji lta ba bźin du rab tu śes so źes bya ba ni ’chi ba daṅ ’pho
ba gñis kyaṅ phuṅ po ’dor źiṅ len pa la bya ste, gzugs kyi phuṅ po len ciṅ ’dor ba mig
gi spyod yul yin pas lha’i mig gis śes par ba’o; de dag gi las kyi rgyu yaṅ dag pa ji lta
ba bźin du rab tu śes so źes bya ba ni sems can de dag gi lus daṅ ṅag gi sgo nas ci spyod
pa de’i rgyu bstun ji spyod spyod pa las byuṅ ba yaṅ rab tu śes so źes bya ba’i don to. las
kyi ’bras bu śes pa ni da lta’i lus daṅ ṅag gi sgo nas las ci byas pa’i ’bras bu phyis
cir ’gyur ba śes pa’o; dbaṅ po’i rim pa śes pa ni mig la sogs pa’i dbaṅ po rnams daṅ, dad
pa la sogs pa’i dbaṅ po rno rtul gyi rim pa śes pa ste, las kyi rgyu daṅ ’bras bu daṅ dad
pa la sogs pa’i dbaṅ po ’di dag gzugs kyi rgyu las byuṅ ba’i phyir lha’i mig gi spyod yul
yin par śes par bya’o.

saṅs rgyas kyi źiṅ gi yon tan bkod pa źes bya ba ni saṅs rgyas kyi źiṅ sa gźi bai dū rya’i kha
dog daṅ dpag bsam gyi śiṅ gi phreṅ ba daṅ bdud rtsi’i rdziṅ la sogs pa daṅ ldan pa’o; raṅ
gi tshul khrims yoṅs su dag pas raṅ gi źiṅ gi yon tan bkod pa yoṅs su dag par bya ba’i
phyir bsod nams daṅ ye śes kyi tshogs bsags pa rnams yoṅs su sṅo ste źes bya ba ni saṅs rgyas
bcom ldan ’das rnams kyi źiṅ gi yon tan mthoṅ nas bdag kyaṅ nam saṅs rgyas su ’gyur ba’i
tshe źiṅ gi yon tan de lta bu daṅ ldan par gyur cig ces bdag gi bsod nams daṅ ye śes kyi
tshogs ci bsags pa rnams tshul khrims yoṅs su dag pa’i mthus bsṅo źes bya ba’i don to, tshul
khrims kyi mthus bsṅos pas ji bźin ’grub par ’gyur ram sñam pa la tshul khrims kyi yon
tan la gnas pa de dag gi bsṅo ba yoṅs su ’grub par ’gyur ro źes bya ba smos te, chos ñid
kyi tshul khrims daṅ ldan pa rnams ci bsams pa’am smon pa bźin du ’grub pas bsṅos pa bźin
du yoṅs su ’grub ces bya ba’i don to.

cho ga daṅ źes bya ba la bya ba daṅ mi bya ba rnams ni cho ga’o; chos gos bgo ba daṅ, lhuṅ bzed
bzuṅ ba la sogs pa chos bźin du byed pa ni spyod pa’o; chaṅ ’tshoṅ daṅ smad ’tshoṅ la
sogs pa spyod yul lṅar mi ’jug pa ni spyod yul lo, ltuṅ ba daṅ mi ltuṅ ba ma brjed pa ni dran
pa’o, ltuṅ ba daṅ mi ltuṅ ba śes pa ni śes bźin no, ’gro ba daṅ, ’dug pa daṅ, ñal ba daṅ,
’chag pa la sogs pa mdzes pa ni spyod lam mo, gtsug lag khaṅ daṅ, ri daṅ, brag phug la
sogs pa ni gnas so, mṅon par śes pa lṅa daṅ ldan pa daṅ bdud daṅ mu stegs can gyis mi byed
pa ni mthu’o, byaṅ chub sems dpa’i mdo sde daṅ, ’dul ba daṅ, chos mṅon pa ni chos so, mi
gnas pa’i mya ṅan las ’das pa ni rnam par thar pa’o, me loṅ lta bu’i daṅ, mñam pa ñid daṅ,
so sor kun tu rtog pa daṅ, bya ba sgrub pa’i ye śes ni ye śes so, mkhas pa’i tshig re re
daṅ yaṅ sbyar te, don daṅ, chos daṅ, ye śes daṅ, ṅes pa’i don gyi mdo sde la rton pa ni rton
pa la mkhas pa’o, don daṅ mi brjed pa’i gzuṅs daṅ ldan pa ni gzuṅs la mkhas pa’o, ’khor
ba’i mtha’i bar du chos bśad kyaṅ spobs pa zad par mi ’gyur ba ni spobs pa la mkhas pa’o,
raṅ daṅ spyi’i mtshan ñid rnam par ’byed pa ni śes rab bo, chos thams cad stoṅ par khoṅ
du chud pa ni ye śes so, dga’ ldan gyi pho braṅ nas ’chi ’pho ba la sogs pa ston pa ni thabs
la mkhas pa la ’jug pa de dag thams cad yoṅs su rdzogs par byed do źes bya ba ni lha’i
mig daṅ ldan pa’i byaṅ chub sems dpa’ des ’jig rten gyi khams gźan gyi byaṅ chub sems dpa’i
yon tan de dag mthoṅ nas bdag ñid kyis kyaṅ de dag thams cad yoṅs su rdzogs par byed do.
gzugs thams cad mthoṅ ba bśad zin to.

mi mthun pa’i phyogs kyis ma gos par bstan pa’i phyir de dag gi mig de ni gzugs thams cad mthoṅ
bas na sgrib pa med pa źes bya ba la sogs pa gsuṅs te, de dag gi mig ces bya ba ni lha’i
mig daṅ ldan pa’i byaṅ chub sems dpa’ de dag gi mig go, cis kyaṅ ma bsgribs ma chod par
ñe ba daṅ riṅ ba la sogs pa’i gzugs thams cad mthoṅ bas na sgrib pa med pa’o. Cf. fol. 188b7,
189a2.gzugs thams cad la mi chags pa’o źes bya ba ni gzugs thams cad mthoṅ ba ni gzugs
mdzes pa rnams ’dod chags mi skye ba’o.rnam par grol źes bya ba ni ñon moṅs pa’i bag la
ñal daṅ lta ba thams cad kyi bag la ñal daṅ ñon moṅs pa mṅon sum du ’byuṅ ba thams cad spaṅs
pas so.raṅ bźin gyis ’od gsal bas na źes bya ba ni raṅ bźin gyis dri ma med ciṅ gzugs gsal
bar mthoṅ ba’i mtshan ñid yin pas na źes bya ba’i don to.yul thams cad la mi gnas pa’o
źes bya ba ni gzugs thams cad la mi rton pa’o.ñon moṅs pa daṅ bag la ñal ba thams cad la
mi skye ba’o źes bya ba ni mig gis gzugs thams cad mthoṅ du zin kyaṅ gzugs mthoṅ ba’i sgo
nas ’dod chags daṅ źe sdaṅ la sogs pa’i ñon moṅs pa skye bar yaṅ mi ’gyur la ñon moṅs pa’i
bag chags la sogs par yaṅ mi byed ces bya ba’i don to.the tshom med pas na źes bya ba ni
bden pa daṅ dkon mchog la yid gñis med pas na źes bya ba’i don to.sgrib par gyur pa’i chos
thams cad la kun nas ma laṅs źes bya ba’i bar du gcod pa’am, sgrib par ’gyur ba’i chos ’dod
pa la ’dun pa la sogs pa’i rgyu byed ces bya ba’i don to.chos thams cad snaṅ ba la gsal
ba thob pa źes bya ba ni chos thams cad mthoṅ bar bya ba la gsal bar mthoṅ ba thob pa źes
bya ba’i tha tshig go.ye śes la rton pa ste źes bya ba ni ye śes la rton pa yin pas dbaṅ
po’i ’byuṅ ba chen po la mi rton pa ste, de bas na rnam par śes pa’i spyod yul ma yin pa źes
bya’o.ñon moṅs pa thams cad kyis ma chags, mi sdaṅ, ma rmoṅs pa źes bya ba ni ’dod chags
daṅ, źe sdaṅ daṅ, gti mug gis ma gos źes bya ba’i don to.de dag gi mig de ni ’phags pa’i
dbaṅ po rnams la ṅes par ’byed pa’i cha daṅ mthun pa’o źes bya ba las ’phags pa’i dbaṅ po
ni dad pa daṅ dran pa la sogs pa’i dbaṅ po ste, dbaṅ po de dag daṅ ldan pa’i mig des snaṅ
ba mched pa la sogs pa’i chos rnams rtog par byed ces bya ba’i don to.’od zer mñam par gtoṅ
bas na źes bya ba ni sñiṅ rje chen pos sems can la mñam par lta źes bya ba’i don to.sems
kyi mi dge ba’i chos daṅ bral bas na źes bya ba ni ’dod chags pa daṅ źe sdaṅ daṅ bral bas
na źes bya ba’i tha tshig go.raṅ bźin gyis kun nas ñon moṅs pa can ma yin pas na źes bya
ba ni raṅ bźin gyis ñon moṅs pa’i dri ma daṅ ma ’dres pa źes bya ba’i tha tshig go.de dag
gi mig de ni bsam pa ma btaṅ ba źes bya ba ni thams cad mkhyen pa’i ye śes thob par bya ba’i
bsam pa daṅ ma bral bas na saṅs rgyas bcom ldan ’das kyi spyan thams cad mkhyen pa’i raṅ
bźin las skyes źes bya ba’i don to.rjes su chags pa daṅ khoṅ khro ba daṅ bral źes bya ba
ni rjes su chags pa daṅ bral bas na ma chags pa’o.de dag gi mig de ni don gyi spyod yul
bden pas ñe bar bsgrubs śiṅ chos rnam par dag pa śes pa’i lam la ma chags par spyod pa źes
bya ba ni phyin ci log gi don la dmigs pa las byuṅ ba ni ma yin gyi, don dam pa’i bden pa
phyin ci ma log la dmigs pa las byuṅ bas na chos kyi dbyiṅs rnam par dag pa śes par bya ba
la thags thogs med par spyod do źes bya ba’i don to. mi mthun pa’i phyogs kyis ma gos pa
bśad zin to.

rgyu bstan pa’i phyir de ci’i phyir źe na źes bya ba la sogs pa gsuṅs te, byaṅ chub sems dpa’
de dag gi lha’i mig de ci’i phyir goṅ du bśad pa lta bu yin źe na? źes bya ba’i don to.
Cf. fol. 188a7, 189a3.skyes bu dam pa de dag ni sñiṅ rje chen po la gnas pa źes bya ba la
sogs pa la sñiṅ rje chen po la gnas pa’i rgyu las byuṅ bas na de dag gi lha’i mig kyaṅ goṅ
du bśad pa lta bu’i yon tan daṅ ldan par ’gyur ro źes bya ba’i don to. tshig lhag ma rnams
la yaṅ de bźin du sbyar ro.chos rnams rig pa ni bśad par bya ba’i chos thams cad rig pa’o.don
śin tu rtogs pa ni stoṅ pa ñid kyi mtshan ñid khoṅ du chud pa’o.kha na ma tho ba med
pa ni sdig pa mi dge ba’i chos mi byed pa’o.ji ltar mthoṅ ba daṅ thos pa bźin du chos smra
ba ni ji ltar mthoṅ ba daṅ thos pa las skyed skur byas te, sgro mi ’dogs pa daṅ skur pa
mi byed pas so.mi dge ba bsñil ba ni mi dge ba’i spyod pa rnam pa thams cad du spaṅs pa’i
phyir ro.byaṅ chub kyi sñiṅ po la mṅon du phyogs pa źes bya ba ni byaṅ chub kyi sñiṅ po la
thob par bya ba la gcig tu mos śiṅ sgrub par byed pa’i don to.sems gaṅ du yaṅ thogs pa med
pa ces bya ba ni de’i sems kyi dṅos po thams cad ma lus par śes par byed ces bya ba’i don
to.brtson ’grus sgrub par byed pa źes bya ba ni brtson ’grus la ’jog par byed pa’o.bsam
gtan gyi yan lag ston pa źes bya ba ni bsam gtan daṅ po daṅ gñis pa la sogs pa sgom pa’i thabs
ston pa’o.śes rab kyi mig sbyin pa źes bya ba ni chos rnams phyin ci ma log par rtogs
pa’i śes rab kyi mig sbyin pa’o.lam ṅan pa la źugs pa ni mu stegs can rnams so, lam ston
pa ni ’phags pa’i lam yan lag brgyad pa ston pa’o.dman pa la mos pa ni ñan thos daṅ raṅ saṅs
rgyas kyi theg pa la źugs pa rnams so, saṅs rgyas kyi chos rgya chen po rtog par byed ces
bya ba ni de dag la sa bcu daṅ pha rol tu phyin pa bcu la sogs pa rtogs par byed ces bya
ba’i don to.thams cad mkhyen pa’i ye śes la ’dzud ces bya ba ni thams cad mkhyen pa’i ye
śes rnam par mi rtog pa’i mtshan ñid thob pa la ’jog par byed ces bya ba’i tha tshig go.byaṅ
chub yoṅs su rdzogs par bya ba’i phyir źes bya ba ni bdag ñid bla na med pa’i byaṅ chub
thob par bya ba’i phyir de’i rgyur gyur pa’i lha’i mig ma ñams pa zin te źes bya ba’i don
to.

lha’i mig mṅon par śes pa mi zad pa bśad zin to.

