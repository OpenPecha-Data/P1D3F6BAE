A list of the contents of the upodghāta then follows, gleṅ bslaṅ ba yaṅ rnam pa bdun gyis bstan
te: a) bstan pa phun sum tshogs pa daṅ, b) bstan pa daṅ rjes su mthun pa’i ’od zer phun
sum tshogs pa daṅ, c) bstan pa’i gźi phun sum tshogs pa daṅ, d) ston pa’i bdag ñid chen
po brjod pa phun sum tshogs pa daṅ, e) ṅes par gdon mi za ba’i gtam phun sum tshogs pa daṅ,
f) dris pa la lan glan pas ’di ni bźugs pa’i de bźin gśegs pas gźan gyi yon tan bsṅags pa
phun sum tshogs pa daṅ, g) mthu chen po bstan pa phun sum tshogs pa’o. a) de nas bcom ldan
’das byaṅ chub sems dpa’i spyod pa la rab tu ’jug pa daṅ ṅes par ’byuṅ ba źes bya ba nas
gsal bar mdzad do yaṅ dag par rab tu ston to źes bya ba’i bar gyis bstan pa phun sum tshogs
pa bstan to; b) de nas bcom ldan ’das de lta bu śin tu rnam par ṅes pa’i don ’dus pa chen
po’i le’u źes bya ba nas lus daṅ sems rab tu tshim par gyur ciṅ bdag ñid bde ba thams
cad daṅ ldan pa sñam du śes pa’i bar gyis bśad pa daṅ rjes su mthun pa’i ’od zer phun sum
tshogs pa bstan to; c) rin po che bkod pa’i ’khor gyi khyams su bcom ldan ’das kyi spyan sṅar
źes bya ba nas lhan cig tu oṅs te de dag ’oṅ ba’i sṅa ltas so źes bya ba’i bar gyis bstan
pa’i gźi phun sum tshogs pa bstan to; d) bcom ldan ’das kyis de skad ces bka’ stsal nas
riṅ po ma lon par de nas de’i tshe źes bya ba nas ’khor daṅ bcas te padma’i sñiṅ po de dag
la skyil mo kruṅ du ’khod do źes bya ba’i bar gyis ston pa’i bdag ñid chen po brjod pa
phun sum tshogs pa bstan to; e) de nas saṅs rgyas kyi mthus tshe daṅ ldan pa śā ri’i bu stan
nas laṅs te źes bya ba nas ’gro ba daṅ ’oṅ ba med pa ni ’phags pa rnams kyi ’gro ba’o źes
bya ba’i bar gyis ṅes par gdon mi za ba’i gtam phun sum tshogs pa bstan to; f) de nas tshe
daṅ ldan pa śa radva ti’i bus byaṅ chub sems dpa’ blo gros mi zad pa la ’di skad ces smras
źes byas ba nas gaṅ dag na byaṅ chub sems dpa’ yoṅs su dag pa ’di lta bu dag ’khod pa’i
saṅs rgyas kyi źiṅ de dag ni śin tu ñuṅ ṅo źes bya ba’i bar gyis dris pa lan glan pas ’di
ni bźugs pa’i de bźin gśegs pa’i gźan gyi yon tan bsṅags pa phun sum tshogs pa bstan to;
g) de nas tshe daṅ ldan pa śa radva ti’i bus źes bya ba nas phyogs bcu’i saṅs rgyas kyi
źiṅ tshad pa nas chos ñan pa’i phyir ’dus so źes bya ba’i bar gyis mthu chen po bstan pa phun
sum tshogs bstan to.

bstan pa phun sum tshogs pa.The meanings of these terms are interpreted in ṭ. fol. 14a7-b6,
vide infra in loco.12a2-5: de nas bcom ldan ’das źes bya ba la sogs pas mdo sde’i lus daṅ
yon tan bstan te, sṅar smos pa’i gnas de na ’khor de lta bu dag daṅ thabs cig tu bźugs nas
mdo sde ’di lta bu gsuṅs so. rab tu ston to źes ’byuṅ ba’i tshig ’og ma daṅ sbyar ro. de
la mdo sde’i lus ni byaṅ chub sems dpa’i spyod pa la ’jug pa daṅ ṅes par ’byuṅ ba sgrib pa
med pa’i sgo źes bya ste; byaṅ chub sems dpa’i spyod pa ni mdo sde ’di las byaṅ chub tu sems
bskyed pa nas thabs la mkhas pa’i bar bstan pa rnams te; ’jug pa ni spyod pa de dag rtsom
pa’o; ṅes par ’byuṅ ba ni spyod pa de dag la źugs pa’i dgos pa mthar phyin pa la bya’o;
sgrib pa med pa ni de ltar ’jug ciṅ ’byuṅ ba la sgrib pa daṅ bar chad med pa’i don te; de
lta bu dag mdo sde ’di las bstan pas na sgo źes bya’o.byaṅ chub sems dpa’i lam bkod pa la
dmigs pa źes bya ba nas de bźin gśegs pa’i yon tan brjod pa’i phyir chos thams cad la dbaṅ
byed pa’i tshul la ’jug pa źes bya ba’i bar du mdo sde ’di’i yon tan ston to.de la byaṅ
chub sems dpa’i lam bkod pa la dmigs pa źes bya ba la byaṅ chub sems dpa’i lam ni byaṅ chub
kyi sa rnams la bya’o; sa de dag gi rnam pa so sor gsal bar snaṅ ba la bkod pa źes bya
ste, mdo sde ’dis de la dmigs pa ston pas na de skad ces bya’o.saṅs rgyas kyi chos zab mo
thams cad daṅ stobs bcu daṅ mi ’jigs pa yoṅs su ’grub pa’i ye śes kyi ’byuṅ gnas źes bya ba
ni miṅ gis smos pa’i chos de rnams yoṅs su ’grub pa’i ye śes mdo sde ’di bstan pa las ’byuṅ
ba’i phyir ro. saṅs rgyas kyi chos zab mo ni gaṅ zag la bdag med pa daṅ chos la bdag med
pa’o. buddhadharma also may mean "qualities of a Buddha", viz. bala and vaiśāradya.chos
thams cad la dbaṅ byed pa’i tshul daṅ gzuṅs kyi phyag rgya’i sgor ’jug pa źes bya ba ni ’dus
byas daṅ ’dus ma byas kyi chos thams cad khoṅ du chud pa’i dbaṅ ni don daṅ tsig mi brjed
pa’i gzuṅs kyis byed de, gzuṅs kyi phyag rgya’i sgo phye na chos thams cad la dbaṅ byed
par ’gyur te, de lta bu mdo sde ’di las ston pas na sgor ’jug pa źes bya’o.so so yaṅ dag
par rig pa śin tu rnam par ṅes pa la gzud pa’i sgor ’jug pa źes bya ba ni chos daṅ don daṅ
ṅes pa’i tshig daṅ spobs pa so so yaṅ dag par rig pa bźi legs par gtan la ’bebs pa mdo sde
’di las ston pas na gzud pa’i sgor ’jug pa źes bya’o.mṅon par śes pa chen po’i ye śes la
gzud pa’i sgor ’jug pa źes bya ba ni byaṅ chub sems dpa’i mṅon par śes pa drug po mdo sde
’di las ston pas na de skad ces bya’o; chen po ni ’jig rten gyi mṅon par śes pa daṅ, ñan
thos daṅ raṅ saṅs rgyas kyi mṅon par śes pa bas byaṅ chub sems dpa’i mṅon par śes pa che ba’i
phyir ro.phyir mi ldog pa’i chos kyi ’khor lo źes bya ba ni bla na med pa’i byaṅ chub
las phyir mi ldog pa’i thabs mdo sde ’di las ston pa’i phyir ro.mi skye źiṅ mi ldog pa’i chos
rab tu ston pa źes bya ba ni chos thams cad thog ma nas ma skyes pa daṅ bla na med pa’i
byaṅ chub las mi ldog pa’i tshul mdo sde ’di las ston pa’i phyir ro.bgrod pa gcig pa’i lam
du yaṅ dag par gźol ba źes bya ba ni theg pa gcig gi lam phyin ci ma log par ston pa źes
bya ba’o.theg pa thams cad theg pa gcig tu mtshuṅs pa ñid la yaṅ dag par gźol ba źes bya
ba ni goṅ ma ñid ’dis gsal bar bstan te, goṅ du bgrod pa gcig ces smos pa ste, bgrod pa gaṅ
daṅ gaṅ gcig tu ston ce na? ñan thos daṅ raṅ saṅs rgyas daṅ byaṅ chub sems dpa’i theg pa
gcig tu gsum char mtshuṅs par ston ces bya ba’i tha tshig go.tshul gcig pa’i chos kyi dbyiṅs
dbyer med pa la ’jug pa źes bya ba ni chos kyi dbyiṅs rnam par dag pa tshul gcig ste,
sna tshogs su dbyer med pa mdo sde ’di las ston pa’i phyir ro.sems can thams cad kyi bsam
pa daṅ dbaṅ po la gzud pa bstan pa źes bya ba ni sems can rnams kyi bsam pa gaṅ la dad pa
daṅ dbaṅ po rno rtul la mkhas pa mdo sde ’di las ston pa’i phyir ro.sñiṅ po’i rjes su soṅ
ba’i chos rnam par ṅes pa źes bya ba ni bdud daṅ mu stegs can la sogs pa phas kyi rgol ba
rnams kyis mi tshugs śiṅ bstan pa la sñiṅ po źes bya ste, chos de lta bu mdo sde ’di las
ston pa’i phyir ro. de bas na tshig ’og mas mtshon te: bdud kyi ’khor thams cad śin tu ’joms
par byed pa źes bstan to.tshul bźin gyi chos la gzud pa’i sgor ’jug pa źes bya ba ni mya
ṅan las ’das pa rjes su mthun pa’i chos la tshul bźin gyi chos źes bya ba ste, de la gzud
pa ni mdo sde ’di las bśad pa’i phyir de skad ces bya’o.ñon moṅs pa daṅ lta bar gyur pa
thams cad ’dul ba źes bya ba ni ’dod chags la sogs pa ñon moṅs pa daṅ, bdag tu lta ba daṅ,
mthar ’dzin par lta ba daṅ, log par lta ba daṅ, lta ba mchog tu ’dzin pa daṅ, tshul khrims
daṅ brtul źugs mchog tu ’dzin pa’i rnam pa lṅa rnams spoṅ ba’i thabs mdo sde ’di las bstan
pa’i phyir ro.chags pa med pa’i śes rab daṅ ye śes kyi rjes su ’jug pa źes bya ba ni yun
riṅ po daṅ thag riṅ pos chod pa’i dṅos po rnams la bsgribs pa med par śes pa’i śes rab daṅ
ye śes skye ba’i thabs mdo sde ’di las bstan pa’i phyir te; śes rab ni chos thams cad kyi
raṅ gyi mtshan ñid rnam par ’byed nus pa’o, ye śes ni śes rab kyis rnam par phye ba’i chos
la spyi’i mtshan ñid du rtogs pa’o – "..... Insight (prajñā) is able to discern the specific
characteristics (svalakṣaṇa) of all moments of existence, while knowledge understands
the general characteristics (sāmanyalakṣaṇa) of the moments of existence that have been
discerned by insight".mtha’ yas śiṅ mtshuṅs pa med pa’i bsṅo ba la mkhas pa’i thabs kyi ye
śes bstan pa źes bya ba ni dge ba spyad do cog bla na med pa’i byaṅ chub tu bsṅo ba la mkhas
pa’i thabs mtha’ yas śiṅ mtshuṅs pa med pa’i ye śes ’gyur ba mdo sde ’di las bstan pa’i
phyir ro.saṅs rgyas kyi chos thams cad kyi mñam pa ñid kyi ye śes kyi rjes su ’jug pa źes
bya ba ni stobs daṅ mi ’jigs pa la sogs pa saṅs rgyas kyi chos thams cad stoṅ pa ñid du
ro gcig par chud pa’i ye śes su ’gyur ba mdo sde ’di las bstan pas na ’di skad ces bya’o.thogs
pa med pa’i ye śes kyi byin gyi brlabs kyi sgor ’jug pa źes bya ba ni bsam źiṅ ’bad
mi dgos par lhun gyis grub pa ñid du dṅos po thams cad śes pa’i ye śes la thogs pa med pa’i
ye śes źes bya’o; ye śes de lta bu la gnas pa’am de lta bu’i mthu daṅ ldan pa la byin gyi
brlabs źes bya ste, de lta bu mdo sde ’di bstan pa las ’byuṅ bas na de skad ces bya’o.chos
thams cad ji lta ba bźin du śin tu gtan la phab par bstan pa źes bya ba ni byaṅ chub kyi
phyogs daṅ daṅ sa daṅ pha rol tu phyin pa la sogs pa saṅs rgyas kyi chos rnams phyin ci
ma log par mdo sde ’di las ston pa’i phyor ro.mi rtog rnam par mi rtog pa’i mñam pa ñid la
’jug pa źes bya ba ni rtog pa daṅ dpyod pa las ’das pa’i mñam pa ñid mdo sde ’di bśad pa
las ’byuṅ ba’i phyir ro.rten ciṅ ’brel bar ’byuṅ ba zab mo khoṅ du chud pa źes bya ba ni chos
rnams byed pa pos ma byas par rten ciṅ ’brel bar ’byuṅ ba yin par ’jig rten pa rnams yid
mi ches pa’i phyir zab ste, mdo sde ’di bśad pa las de ltar khoṅ du chud par ’byuṅ ba’i
phyir ro.bsod nams daṅ ye śes kyi tshogs chen po thams cad bsags pa źes bya ba ni mdo sde
’di bśad pa’am, bstan pa las byaṅ chub sems dpa’i bsod nams daṅ ye śes kyi tshogs chen po
stsogs par ’gyur ba’i phyir rosaṅs rgyas kyi sku daṅ gsuṅ daṅ thugs kyi mñam pa ñid kyi rgyan
gyi rjes su soṅ ba źes bya ba ni sku daṅ gsuṅ daṅ thugs gsum char yaṅ don dam par ro
gcig ste, mñam pa ñid du gyur pa ñid zab pas na rgyan ces bya’o. de lta bu mdo sde ’di bśad
pa las ’byuṅ bas na rjes su soṅ ba źes bya’o.dran pa daṅ blo gros daṅ rtogs pa daṅ mos pa
daṅ śes rab mi zad pa mṅon par sgrub pa źes bya ba ni dran pa la sogs pa miṅ gis smos pa’i
rnams ’khor ba’i mtha’i bar du zad mi śes par ’gyur ba mdo sde ’di bśad pa las ’byuṅ bas
na de skad ces bya ste, dran pa la sogs pa ni sṅar bśad zin; mos pa ni yid ches nas gźan
du mi ’gyur ba’o.ñan thos kyi theg pas ’dul ba’i phyir ’phags pa’i bden pa’i tshul la ’jug
pa źes bya ba ni ñan thos kyi theg pas ’dul ba’i sems can rnams kyi phyir ’phags pa’i bden
pa bźi’i tshul yaṅ ’di las ston pas na de skad ces bya’o.raṅ saṅs rgyas kyi theg pas ’dul
ba’i phyir lus daṅ sems rab tu dben pa śes pa źes bya ba ni raṅ saṅs rgyas kyi theg pas
’dul ba’i sems can rnams kyi don du bse ru lta bur spyad pa’i lus daṅ sems rab tu dben par
śes pa yaṅ mdo sde ’di las bstan pa’i phyir ro.theg pa chen pos ’dul ba’i phyir thams cad
mkhyen pa’i ye śes kyi sar dbaṅ bskur ba thob pa źes bya ba ni theg pa chen po’i skal ba
can gyi sems can rnams kyi don du saṅs rgyas kyi sar dbaṅ bskur bar ’gyur ba yaṅ mdo sde
’di bstan pa las ’byuṅ ba’i phyir de skad ces bya’o.de bźin gśegs pa’i yon tan brjod pa’i
phyir chos thams cad la dbaṅ byed pa’i tshul la ’jug pa źes bya ba ni saṅs rgyas kyi chos
thams cad thogs pa med par śes pa la chos thams cad la dbaṅ byed pa źes bya ste; chos thams
cad śes na de bźin gśegs pa’i yon tan yaṅ rtogs śiṅ ston nus par ’gyur te; de ltar ’gyur
ba’i thabs la tshul źes bya’o; tshul de lta bu mdo sde ’di bstan pa las ’byuṅ bas na tshul
la ’jug pa śes bya ste; de lta bu’i yon tan daṅ ldan pa’i mdo sde ’di gsuṅ ṅo, ston to,
rab tu ston to źes bya ba la sogs pa ni ’chad pa’i tshig gi rnam graṅs su rig par bya’o.yaṅ
na gsuṅ ṅo śes pa ni bstan pa’o; ’og ma rnams ni bśad pa ste: de la ston pa ni tshig daṅ
yi ge bzaṅ pos ston pa’o, rab tu ston pa ni rigs pa daṅ mi ’gal ba’i don ston pa’o; mos par
mdzad pa la sogs pa tshig lhag ma rnams ni gaṅ zag bdun po luṅ gi stobs can daṅ, rtogs
pa’i stobs can daṅ, mdor bstan pas go ba daṅ, spros te bstan pas go ba daṅ, the tshom can
daṅ, mi śes pa daṅ, log par śes pa rnams kyi dbaṅ du byas pa ste. de la luṅ gi stobs can ni
skye bo de bźin gzegs pa’i gsuṅ rab kyi luṅ tsam la brten ciṅ klog pa daṅ ñan pa la sogs
pa byed pa ste, de’i ched du ni mos par mdzad, ’dzin du ’jug ste, mdo bśad pa’i tshe daṅ
po mos par mdzad pa daṅ de’i ’og tu don daṅ tshig ma nor bar ’dzin du ’jug pa daṅ, phyis kyaṅ
mi brjed par kha don du byed du ’jug pa’i phyir ro. rtogs pa’i stobs can gyi gaṅ zag gi
ched du ni śes par mdzad, rnam par rig par mdzad, rab tu śes par mdzad de, de yaṅ chos gsum
pos bśad par bya ba daṅ, bsgrub par bya ba daṅ, thos par bya ba’i chos gsuṅ rab kyi yan
lag bcu gñis daṅ, ’phags pa’i lam daṅ, mya ṅan las ’das pa rnams śes par mdzad pa la sogs
pa go rims bźin du bya’o. mdor bstan pas go ba’i gaṅ zag gi ched du ni ’jug par mdzad de,
’phags pa’i bden pa bźi miṅ tsam bstan pas ’jug par mdzad pa’i phyir ro. spros te bstan
pas go ba’i gaṅ zag gi ched du ni ’grel te, bden pa bźi la rnam pa bcu drug tu phye nas ston
pa lta bu’o. the tshom can gyi gaṅ zag gi ched du ni rnam par ’byed de, bden pa daṅ dkon
mchog la sogs pa gaṅ la the tshom du gyur pa de ñid rnam par gcad pa’i phyir gtan tshigs
daṅ bcas pas rnam par ’byed do. mi śes pa’i gaṅ zag gi ched du ni gsal bar mdzad de, yaṅ
nas yaṅ du ston to. log par śes pa’i gaṅ zag gi ched du ni yaṅ dag par rab tu ston te, phyin
ci ma log par ston ces bya ba’i tha tshig go.

bstan pa daṅ rjes su mthun po’i ’od zer phun sum tshogs pa bstan pa’i skabs su bab nas de nas
bcom ldan ’das źes bya ba la sogs gsuṅs te; de lta bu śin tu rnam par ṅes pa’i don ’dus
pa chen po źes bya ba ni mdo sde ’dis chos kyi don legs par gtan la phab pa maṅ po bstan pa
’dus pa’i phyir de skad ces bya’o.bstan pa daṅ rjes su mthun pa’i ’od zer yaṅ yon tan rnam
pa bźis bstan te, 1) ’od zer gźan rnams zil gyis gnon pa ni de bźin gśegs pa’i ’od daṅ
byaṅ chub sems dpa’ dbaṅ bskur ba thob pa rnams kyi ’od ma gtogs par źes bya ba nas zil gyis
gnon ciṅ mi gsal bar gyur to źes bya ba’i bar gyis bstan to. 2) mun nag sel ba ni gaṅ stoṅ
gsum gyi stoṅ chen po’i ’jig rten gyi khams źes bya ba nas ’od des sa ler gyur to źes
bya ba’i bar gyis bstan te, ñi ma daṅ zla ba ’di ltar rdzu ’phrul che ba, ’di ltar mthu che
ba, ’di ltar dbaṅ che ba źes smos pa ni bar snaṅ la rgyu ba daṅ, ’dam rdzab daṅ ’bru la
sogs pa skems śiṅ smin par byed pa daṅ, gliṅ khams gaṅ du ’char źiṅ snaṅ bar byed pa der ’char
źiṅ snaṅ bar byed pa’i phyir ro. 3) sgrib pa med pa ni ’od de la rtsva daṅ śiṅ gel ba
źes bya ba nas ’jig rten gyi khams thams cad snaṅ bar byas nas sa ler gyur to źes bya ba’i
bar gyis bstan to. 4) sems can thams cad kyi lus daṅ sems tshim par byed pa ni gaṅ sems
can dmyal ba pa rnams sam źes bya ba nas bdag ñid bde ba thams cad daṅ ldan pa sñam du śes
so źes bya ba’i bar gyis bstan to.Cf. Edg. s. v. lokāntarikā for the cliché.

bstan pa’i gźi phun sum tshogs pa yaṅ rnam pa lṅas bstan te, 1) rgyu phun sum tshogs pa ni rin
po che sna bdun gyi padma źes smos so. 2) tshad phun sum tshogs pa ni kha tshon śiṅ rta’i
’phaṅ lo tsam ’dab ma brgya stoṅ du ma daṅ ldan pa źes smos so. 3) dri phun sum tshogs
pa ni dri źim pa źes smos so. 4) dbyibs phun sum tshogs pa ni bkra ba lta na sdug pa źes smos
pa’o. 5) kha dog phun sum tshogs pa ni kha dog daṅ ldan źiṅ yid du ’oṅ ba źes smos pa’o.
sa g-yo ba daṅ ’od zer gtoṅ ba daṅ me tog gi char chen po ’bebs pa’i sṅa ltas gsum ni ’jig
tshogs la lta ba spaṅ bar dka’ ba rtsa nas dbyuṅ ba daṅ, ma rig pa’i mun pa bsal ba daṅ,
byaṅ chub kyi phyogs kyi me tog gi char chen po dbab par bstan pa’i phyir ro.On pūrvanimitta
v. Vkn, Lamotte p. 335 et n. 1; Edg s. v.

(cf. also 11b2): ston pa’i che ba’i bdag ñid chen po brjod pa’aṅ yon tan rnam pa dgus bstan
te: 1) thugs rje chen po’i yon tan daṅ, 2) ’jigs pa bdun med pa’i yon tan daṅ, 3) sems can
gyi don byed nus pa’i mthu daṅ ldan pa’i yon tan daṅ, 4) ji ltar sems can gyi don mdzad pa’i
yon tan daṅ, 5) ’khor ba daṅ mya ṅan las ’das pa la mi gnas pa’i yon tan daṅ, 6) chos
bdag med pa ston pa’i yon tan daṅ, 7) khams gsum gyi chos mi rtag pa’i raṅ bźin can la ma
chags pa’i yon tan daṅ, 8) sku’i yon tan daṅ, 9) brjod kyis mi laṅs pa’i yon tan mdor bsdus
pas bstan to. The qualities correspond to the nine verses in the paragraph.For the expression
cf. Kpv § 154 daśasu dikṣu śabdam ādāyati = phyogs bcur sgras go bar byed pa.

de la rdul med rdul daṅ bral ba dpa’ bo ’dod chags bral źes bya ba la sogs pa tshigs su bcad
pa gcig gis thugs rje chen pos bstod de; de yaṅ sems can rnam pa bźi po pha ma ñe du daṅ,
mu stegs can daṅ, byaṅ chub sems dpa’ daṅ, dgra bcom pa rnams kyi sñiṅ rje las de bźin gśegs
pa’i thugs rje ni śin tu thugs brtse ba daṅ, rab tu mkhyen pa daṅ, śin tu rnam par dag
pa daṅ, zab pa rnam pa bźis go rims bźin du khyad źugs pas na thugs rje’i sgo nas bstod do.de
la pha ma ñe du bu tsha la sñiṅ brtse ba yod mod kyi, ñon moṅs pa daṅ, log par lta ba
daṅ, legs par mi lta ba daṅ, rab tu ñams pa daṅ, dman pa rnam pa lṅa’i sgo nas śin tu sñiṅ
brtse ba ma yin te; de’aṅ ji lta źe na? bdag gir rtog pa las byuṅ ba daṅ, sdug bsṅal daṅ
ldan pa’i yul tshol bar rtog pa daṅ, de daṅ mi ldan na yid mi bde ba’i zil gyis gnon pa daṅ
ldan na dga’ bas yid bde ba’i ’dod chags skye ba rnam pa bźis na ñon moṅs pa’i sñiṅ rjer
śes par bya ste, de bźin gśegs pa’i thugs rje la skyon rnam pa de bźi mi mṅa’ bas na rdul
med rdul daṅ bral ba dpa’ bo ’dod chags bral źes bya ba’i tha tshig bźi gsuṅs so. log par
lta ba ni rtag pa daṅ bde ba la sogs pa phyin ci log tu lta ba’o; legs par mi lta ba ni
’phags pa’i bden pa bźi ma rtogs pa ste; de bźin gśegs pa’i thugs rje la skyon rnam pa de
gñis mi mṅa’ bas ye śes rab rib mi mṅa’ spyan gsum rnam par sbyaṅs źes bya ba’i tha tshig
gñis gsuṅs te, spyan gsum ni chos kyi spyan daṅ; śes rab kyi spyan daṅ, saṅs rgyas kyi spyan
no. de la rab tu ñams pa’i sñiṅ rje ni bu tsha la sogs pas yid daṅ ’gal ba źig byas ma
thag tu źe sdaṅ gi sems ’byuṅ bas de’i tshe pha ma daṅ ñe du’i sñiṅ rje rab tu ñams pa yin
gyi, de bźin gśegs pa la skyon de mi mṅa’ bas skyon rnams bsal bas dri ma gsum daṅ tha ba
spaṅs źes gsuṅs te; źes sdaṅ gi kun nas dkris pa spaṅs pas ’gal ba cis kyaṅ phyis źe sdaṅ
mi skye ste, skyon rnams bsal ba yin la, ṅo bo ñid kyis kun nas ñon moṅs pa can du gyur pas
dri ma źes bya ba daṅ, dge ba’i lo tog gi źiṅ du ma gyur pas tha ba źes bya ba dug gsum
gyi bag la ñal spaṅs pas phyis kyaṅ źe sdaṅ skye bar mi ’gyur ba’i phyir ro. dman pa’i sñiṅ
rje ni gnod par byas pa daṅ phan ’dogs pa’i ṅor lta ba ste, ’dis ṅa’i bu la gnod pa ’di
byas so, phan pa ’di byas so źes bdag daṅ bdag gir rtog pa’i gźi las byuṅ ba’i skyon de bźin
gśegs pa la mi mṅa’ bas rdul bral źes gsuṅs te; de lta bu’i śin tu thugs brtse ba daṅ
ldan pa’i saṅs rgyas thugs rje can la phyag ’tshal lo źes bya bar sbyar ro.yaṅ na mu stegs
can rnams kyi sñiṅ rje ni rab tu śes pa ma yin te, skyon gyi rnam par rtog pa daṅ bcas pa
daṅ, yon tan gyi rnam par rtog pa daṅ bcas pa daṅ, bdud daṅ phyir rgol ba ma bcom pa’i ’dod
chags daṅ bral ba daṅ, śes pa rab rib daṅ bcas pa’i phyir te, sa ’og ma la rags par rtog
pa daṅ, sa goṅ ba la źi bar rtog pa daṅ, ’dod chags śas kyis spaṅs kyaṅ bdud daṅ phyir rgol
ba bcom nas ’dod chags daṅ bral ba ma yin pa daṅ, bdag daṅ bdag gir rtog pa’i rab rib
daṅ bcas pa’i śes rab can de lta bu’i skyon de bźin gśegs pa’i thugs rje la mi mṅa’ bas rdul
med rdul bral dpa’ bo ’dod chags bral ye śes rab rib mi mṅa źes gsuṅs te, bdud daṅ phyir
rgol ba bcom pa’i ’dod chags daṅ bral ba yin pas na dpa’ bo ’dod chags bral źes bya ste,
gźan ni tshig re re daṅ sbyar ro.byaṅ chub sems dpa’ rnams kyi sñiṅ rje ni saṅs rgyas kyi
sa ma thob pa daṅ śes bya’i sgrib pa ma lus par ma spaṅs pa’i phyir śin tu rnam par dag pa
ma yin te, de’i gñen por spyan gsum rnam par sbyaṅs źes gsuṅs so.dgra bcom pa rnams kyi
sñiṅ rje ni rnam par rtog pa daṅ bcas śiṅ, mi dmigs pa’i sñiṅ rje daṅ mi ldan pas na zab pa
ma yin te, de’i gñen por bcom ldan ’das kyi thugs rje spoṅ ba daṅ yid la mdzad pa’i khyad
par gñis kyis zab par bstan te; de la spoṅ ba’i khyad par ni kun nas dkris pa daṅ, bag la
ñal spaṅ bas skyon rnam par bsal ba daṅ dri ma gsum daṅ tha ba spaṅs pas bstan to; yid la
mdzad pa’i khyad par ni rnam par mi rtog pa’i ye śes daṅ mi dmigs pa’i thugs rje daṅ ldan
pa ste; de ni rdul bral źes bya bas bstan to.rnam graṅs gźan du na ’di la bcom ldan ’das
kyi thugs rje ni ye śes daṅ spaṅs pa’i khyad par gñis kyis ’jig rten pa daṅ ñan thos rnams
las khyad źugs par bstan to. ye śes kyaṅ mi mthun pa’i phyogs ’joms pa’i ye śes ye śes kyi
raṅ bźin te, mi mthun pa’i phyogs ni rnam par ’tshe ba’i kun nas dkris pa rdo dbyig la
sogs pas ’phral du tho ’tshams pa daṅ, de’i bag la ñal sems la yod pa daṅ, de spoṅ ba’i bar
chad byed pa lta bu’i bdud daṅ, bdud de’i grogs su gyur pa ’dod pa’i ’dod chags te, de dag
bcom pas spaṅs pas na rdul med rdul daṅ bral ba dpa’ bo ’dod chags bral źes bya’o. ye śes
kyi raṅ bźin la yaṅ gñen por gyur pa’i ye śes daṅ gzigs pa’i ye śes gñis yod de; gñen por
gyur pa ni de ma thag pa daṅ rnam par grol ba’i lam gyis bsdus pa’o; gzigs pa ni ’dus byas
daṅ ’dus ma byas kyi chos thams cad thugs su chud pa ste; ye śes de gñis daṅ ldan pas
na ye śes rab rib mi mṅa’ spyan gsum rnam par sbyaṅs źes bya’o. spaṅs pa’i khad par ni ’jig
rten pa’i draṅ sroṅ la sogs pa la yod kyaṅ, ñon moṅs pa spoṅ ba’i lam gñen po la yaṅ sa
’og ma daṅ goṅ ma la rags pa daṅ źi bar ’dzin pa’i lam dri ma can yod la, mi mthun pa’i phyogs
ñon moṅs pa che rim spaṅs pa’i phyir na tha ma yaṅ yod pa lta bu bcom ldan ’das la mi
mṅa’ bas dri ma gsum daṅ tha ba spaṅs pa yaṅ yin la, bag chags daṅ bcas pa’i skyon daṅ śes
bya’i sgrib pa’i rdul daṅ bral ba’i phyir ’phags pa ñan thos rnams las kyaṅ spoṅ ba khyad
źugs te, de bas na skyon rnams bsal ba daṅ rdul bral źes gsuṅs so.

thugs rje’i dbaṅ gis ’gro ba mtha’ dag sdug bsṅal gzigs kyaṅ, raṅ ñid ’jigs pa’i skabs med dam
źe na? ’jigs daṅ bral źiṅ gti mug dra ba rnam par bsal źes bya ba la sogs pa tshigs su
bcad pa gcig gis ’jigs pa bdun daṅ bral bar ston te, ’jigs pa daṅ bral ba ni yan lag go, lhag
ma rnams ni ñe ba’i yan lag ste, gti mug dra ba rnam par bsal źes bya ba ni ma rig pa
’gags pas ’du byed ’gag pa nas sdug bsṅal gyi phuṅ po chen po ’ba’ źig po ’di ’gag par ’gyur
ro źes ’byuṅ bas rga ba daṅ, na ba daṅ, ’chi ba daṅ, ṅan ’gror ltuṅ ba’i ’jigs pa daṅ bral
bar bstan to. stobs bcu ni gnas pa daṅ gnas ma yin pa mkhyen pa la sogs pa stobs bcu kun
kyaṅ śes rab kyi ṅo bo yin te, de dag daṅ ldan pas ’tsho ba med pas ’jigs pa daṅ, tshigs
su bcad pa med pas ’jigs pa gñis daṅ bral bar bstan te; ’tsho’i mchog gi naṅ na śes rab
kyi ’tsho ba ni mchog go źes gsuṅs pa daṅ, stobs bcu daṅ ldan pa ni tshigs su bcad pa med
pas mi ’jigs pa’i phyir ro. rgol ba’i tshogs kyis śin tu thub par dka’ ba daṅ, log pa’i lam
źugs pha rol tshogs skrag mdzad ces bya bas ’khor gyi naṅ du bag tsha bas ’jigs pa daṅ bral
bar bstan te, mu stegs can la sogs pa phas kyi rgol bas mi thub pa daṅ, bdud la sogs pa
log pa’i lam du źugs pa’i tshogs skrag par mdzad pa’i phyir ro. de bas na ji ltar seṅ ge
ni gaṅ nas gaṅ du ’gro yaṅ ruṅ, ’dug kyaṅ ruṅ ste, sa ’di’i steṅ na bag tsha ba daṅ ’jigs
pa med pa, de bźin du de bźin gśegs pa thugs rje chen po daṅ ldan pa yaṅ ’jigs pa bdun spaṅs
te, ’jig rten ’di na bsñeṅs pa mi mṅa’ bar gśegs pa seṅ ge lta bur bsñeṅs pa mi mṅa’ sa
la gśegs źes bya’o.

de ltar thugs rje chen po daṅ ldan źiṅ bsñeṅs pa daṅ bral yaṅ de bźin gśegs pa de sems can gyi
don mdzad pa’i mthu mi mṅa’ ba źig ma yin nam źe na? lha yul sa steṅ na yaṅ skyon rnams
kun daṅ bral źes bya ba la sogs pa tshigs su bcad pa gcig gis sems can gyi don mdzad spyod
pa’i mthu daṅ ldan par ston te, de bźin gśegs pa’i sku ’od can skyon daṅ bral bas ’jig rten
gyi khams kun tu khyab ciṅ sems can gyi don mdzad do źes bya ba’i tha tshig go. ’od de
yaṅ khyab pa daṅ, mthu daṅ ldan pa daṅ, sgrib pa med pa daṅ, gnas daṅ, rab tu gsal ba daṅ,
mi gnas pa’i mya ṅan las ’das pas bstan te; ’od de bsam gtan bźi pa’i bar gyi lha’i yul
daṅ mnar med pa’i sems can dmyal ba yan chad khyab pas na lha yul sa steṅ na yaṅ źes smos
so. ’od kyi skyon rnams daṅ bral bas na mthu daṅ ldan pa ste, skyon rnams daṅ bral źes bya
ba daṅ sbyar ro. ’jig rten gyi khams kun tu khyab ste, sgrib pa med pas na kun źes smos so.
’od de sku la gnas pas na khyod kyi yan lag dri mi mṅa’ źes smos so. ’od de yaṅ rab tu
gsal bas na lam mer bźugs źes smos so. mñam par ma bźag pa daṅ, mñam par bźag pa daṅ, ñon
moṅs pa med pa’i mi śes pa gsum bsal bas na ’khor ba daṅ mya ṅan las ’das pa gaṅ la yaṅ mi
gnas pa’i phyir ro. mun daṅ rab rib ma rig legs par rab bsal nas, sprin gyi dra ba las grol
ñi ma bźin du lhan źes bya ste, sgrib pa gñis kyi dra ba las grol ba’i de bźin gśegs pa
de sems can rnams kyi don la mṅon par lhan źiṅ ’char źes bya ba’i don to.

de ltar thugs rje daṅ ldan źiṅ bsñeṅs pa daṅ bral la sems can gyi don mdzad pa’i mthu mṅa’ na
ci’i phyir ’gro ba rnams khams gsum na gnas par snaṅ źe na? ’gro ba ’di rnams mgon skyabs
med ciṅ sdug bsṅal gyur ces bya ba la sogs pa tshigs su bcad pa gcig gis ji ltar sems can
gyi don mdzad pa’i yon tan gyis bstod de, de bźin gśegs pa ni mdzad pa ma yin gyi sman pa
daṅ ’dra bar ñon moṅs pa’i nad bsal ba’i thabs ston par mdzad de, gaṅ gyi phyir gnas skyabs
ma mchis pas mgon skyabs med pa daṅ, rga ba daṅ ’chi bas mnar bas sdug bsṅal bar gyur
pa ’gro ba rnams la sems can gyi mchog de bźin gśegs pas sdug bsṅal gyi rgyu’i tshe na thugs
rje daṅ, ’bras bu’i tshe na thugs brtse ba bskyed nas sman pa bźin du rab tu grol bar mdzad
ciṅ gśegs te, sman pas bstan pa bźin du sman ’thuṅs śiṅ cho ga byas na nad las ldaṅ bar
’gyur ba bźin du de bźin gśegs pas kyaṅ sems can gyi ñon moṅs pa’i nad bsal ba’i thabs
bstan pa las nad pa daṅ ’dra ba’i sems can gaṅ gis bka’ luṅ bźin du bsgubs pa ni grol bar
gyur la, gźan rnams ni de lta ma yin no źes bya ba’i tha tshig go.

de bźin gśegs pa sems can gźan ltar ’khor bar gnas śiṅ ma grol ba źig yin na ni bdag ñid ma
grol bas gźan dgrol bar yaṅ mi spyod, ci ste mya ṅan las ’das par gśegs na ni sems can rnams
ji ltar dgrol bar mdzad ce na? ma rig pa daṅ gti mug srid mtsho rgal dka’ źes bya ba la
sogs pa tshigs su bcad pa gcig gis ’khor ba daṅ mya ṅan las ’das pa la mi gnas par ston te,
de la ma rig pa ni ’phags pa’i bden pa rgyur gyur pa gñis mi śes pa’o; gti mug ni ’bras
bur gyur pa gñis mi śes pa ste; de gñis kyis bskor ba’i khams gsum brgal bar dka’ ba’i srid
pa’i mtsho chu lta bu’i ’dod chags la sogs pa ñon moṅs pa daṅ, rba kloṅ lta bu’i yul daṅ
ñe du la sogs pa rnam par rtog pa rnam pa maṅ du rba kloṅ maṅ ba daṅ ldan pa las mkhan po
daṅ slob dpon la sogs pa gźan las ma gsan te, luṅ daṅ man ṅag ma mnos par bdag ñid rab tu
rgal to. de ltar srid pa’i rgya mtsho las brgal nas kyaṅ ’phags pa ñan thos ltar mya ṅan
las ’das pa la gnas pa ma yin gyi, phyir yaṅ srid pa’i rgya mtsho der sbyor źiṅ, sems can
gyi don kyaṅ mdzad la ji ltar padma chu las skyes kyaṅ chu’i ñes pas mi gos pa bźin du khams
gsum gyi ñon moṅs pas kyaṅ mi gos pas, padma bźin du chags pa mi mṅa’ rnam par gśegs źes
gsuṅs so.

de ltar ’khor ba na sems can gyi don mdzad pa’i tshe chos ji lta bu źig ston źe na? chos ’di
thams cad raṅ bźin gyis ni bdag ma mchis źes bya ba la sogs pa tshigs su bcad pa gcig gis
chos bdag med pa ston par bstod de, ’jig rten gyi mgon po de bźin gśegs pa sems can phan
pa’i phyir phuṅ po daṅ khams la sogs pa’i chos thams cad byed pa po daṅ tshor ba po med ciṅ
dbaṅ phyug gis ma byas la brag ca daṅ ’dra ba daṅ, bdag med par gsuṅs so źes bya ba’i tha
tshig go. rnam pa gcig tu na chos thams cad bdag med pa daṅ, rkyen las byuṅ ba daṅ, byed
pa pos ma byas pa daṅ, naṅ na byed pa’i skyes bu med par ’jig rten mgon po sems can phan
phyir rab tu gsuṅs źes bya bas sbyar ro.

de ltar chos thams cad bdag med ciṅ rkyen las byuṅ ba daṅ, ma byas śiṅ naṅ na byed pa’i skyes
bu med par thugs su chud nas sems can gźan dag la ston pa tsam du ma zad kyi, ’jig rten
chos rnams ’jig rten ri yi chu bźin g-yo źes bya ba la sogs pa tshigs su bcad pa gcig gis
khams gsum gyi chos mi rtag pa’i raṅ bźin can la ma chags pa’i yon tan gyis bstod de, ji ltar
ri gzar po’i chu g-yo źiṅ mi rtag pa bźin du lus daṅ loṅs spyod la sogs pa yaṅ mi rtag
pa la mi mkhas pa’i skye bo rnams kyis mi rtag par ma śes te, gzugs daṅ sgra la sogs pa ’dod
pa’i yon tan rnams brten ciṅ spyad pa de dag ni sñiṅ po gaṅ yaṅ med de ston ka’i sprin
daṅ ’dra bar yid brtan du mi ruṅ bar thugs su chud nas stoṅ pa ñid daṅ mtshan ma med pa’i
tiṅ ṅe ’dzin gyis ni srid pa las brgal bar gyur ciṅ, smon pa med pa’i tiṅ ṅe ’dzin gyis ni
phyis kyaṅ mṅon par dga’ ba med par srid pa kun la smod ces sbyor ro.

pad ma dkar po ’dab ma rgyas ’dra’i spyan mṅa’ ba źes bya ba la sogs pa tshigs su bcad pa gcig
gis sku’i yon tan bstan te, bstod ciṅ bsṅags la bstod ’os pa źes bya bas ni dus gsum daṅ
sbyar ro. gdul ba’i gaṅ zag rnams skal pa bźin du ’dul bar mdzad pas mi ’dul źes bya’o.

de bźin gśegs pa’i yon tan ni bskal pa’i mtha’i bar du bgraṅ bar dka’ ba yin pas mi yi khyu
mchog mtha’ yas pa yi pha rol gśegs źes bya ba la sogs pa tshigs su bcad pa gcig gis brjod
kyis mi laṅ ba’i yon tan mdor bsdus nas bstod de, ji ltar khyu mchog ni gźan gyi daṅ por
’gro ba bźin du lha daṅ mi rnams kyi naṅ nas ’dren pa khyu mchog daṅ ’dra ba, ñan thos daṅ
raṅ saṅs rgyas la sogs pa’i yon tan maṅ po mtha’ yas pa’i pha rol du gśegs te phul du byuṅ
źiṅ, stobs daṅ mi ’jigs pa la sogs pa ma ’dres pa’i yon tan kun gyi pha rol byon par gyur
pa yin pas na saṅs rgyas bcom ldan ’das kyi yon tan thugs rje chen po la sogs pa goṅ du
smos pa ’di daṅ ’dra bar gźan yaṅ blos dpag par dka’ na, tshig tu brjod pa lta ci smos te;
de lta bu’i yon tan dpag tu med pa mṅa’ bas ’gro ba bsod nams ’dod pa rnams kyi rten daṅ,
’bras bu daṅ, phan yon che ba’i saṅs rgyas bsod nams źiṅ la mgo bos phyag ’tshal lo źes sbyar
ro.

lan bdun bskor ba ni lus daṅ ṅag gi las rnam pa bdun sbyaṅ ba’i phyir ro.

ṅes par gdon mi za ba’i gtam phun sum tshogs pa. Both the translation and the reconstruction
are doubtful, as it has been impossible to identify the expression elsewhere.

tshe daṅ ldan pa śa ra dva ti’i bus bcom ldan ’das la don rnam pa bźi źus pa las byaṅ chub sems
dpa’ blo gros mi zad pa ’di la dris śig ces gsuṅs pa ni dris pa ’di’i lan glan pas byaṅ
chub sems dpa’ rnams kyi śes rab daṅ spobs pa’i bdag ñid chen po brjod par bya ba’i phyir
ro.

gnas brtan śa ra dva ti’i bu la da duṅ du yaṅ ’oṅ ba daṅ ’gro ba’i ’du śes ’byuṅ ṅam źes bya
ba ni śā ri’i bu ’phags pa yin te, ’phags pa la lta ba phyin ci log daṅ, sems phyin ci log
daṅ, ’du śes phyin ci log mi srid pa’i rigs na, khyod la da duṅ ’du śes phyin ci log gi
’du śes yod dam? źes dgoṅs pa’i tha tshig go. bdag gis ’du śes ni yoṅs su śes so źes bya ba
ni phyin ci log gi ’du śes spaṅs pa’i sgo nas yoṅs su śes so źes śā ri’i bus smras so. ’du
śes yoṅs su śes pa daṅ ldan pa ni gñis ka la blo mi ’jug na źes bya ba ni de ltar ’du śes
kun spaṅs pa’i sgo nas yoṅs su śes na ’oṅ ba daṅ ’gro ba’i ’du śes ’byuṅ ba’i mi rigs na
źes bya ba’i tha tshig go.

’oṅ ba źes bya ba de ni bsdu ba’i tshig go źes bya ba la sogs pas ’du ba daṅ ’bral ba rnam par
’jig pa bstan te; ’oṅ ba ni ’du ba’o, ’gro ba ni ’bral ba’o; de lta bu’i ’gro ba daṅ ’oṅ
ba ni ’gro ba po’i skyes bu yod na srid kyi, mu stegs kyis brtags pa’i skyes bu med de,
gaṅ zag la bdag med par chud pa’i ’phags pa rnams la ’oṅ ba daṅ ’gro ba med pa ñid ’phags
pa rnams kyi ’gro ba’o źes bśad do.

btsun pa śā ra dva ti’i bu, ’oṅ ba źes bya ba ni las kyi raṅ bźin gyi mtshan ñid do źes bya
ba la sogs pas las daṅ las med pa rnam par ’jig pa bstan te; las kyaṅ byed pa po yod na yod
kyi, byed pa po med na las kyaṅ med pas byed pa pos las byas kyaṅ las kyi raṅ gi mtshan
ñid de ’oṅ ba’o. byed pa po las ma byas na las kyi zad pa’i mtshan ñid de ’gro ba’o. de lta
bu’i oṅ ba daṅ ’gro ba ’phags pa la mi srid de, de gñis med pa ni ’phags pa rnams kyi ’gro
ba’o źes bya ba’i tha tshig go.

btsun pa śa ra dva ti’i bu, ’oṅ ba źes bya ba de ni smon lam gyi mtshan ñid do źes bya ba la
sogs pas smon pa daṅ smon pa med pa’i rnam par ’jig pa bstan te; las śig byas sam smon lam
źig btab pa las dṅos po ’ga’ ’grub pa la ’oṅ ba źes bya’o. smon lam kyaṅ ma btab pa las
kyaṅ ma byas pa las dṅos po ’ga’ ma ’grub pa la ’gro ba źes bya’o. de yaṅ smon pa po’i gaṅ
zag yod kyaṅ de gñis srid kyi, ’phags pa la ni de gñis mi srid ces bya ba’i don to.

btsun pa śa ra dva ti’i bu, ’oṅ ba źes bya ba de ni skye ba’i mtshan ñid do źes bya ba la sogs
pas skye ba daṅ ’gag pa rnam par ’jig pa bstan te; dṅos po ’ga’ sṅon ma skyes pa las phyis
skye ba ni ’oṅ ba źes bya’o; dṅos po skyes pa rnams ’gags pa ni ’gro ba źes bya ste; de
yaṅ skye ba po’i gaṅ zag yod kyaṅ de gñis srid kyi, de gñis med par thugs su chud pa’i ’phags
pa la mi srid ces bya ba’i don to.

On vijñapti: btsun pa śa ra dva ti’i bu ’oṅ ba źes bya ba ni rnam par rig pa’i sgo’i mtshan
ñid do źes bya ba la sogs pas rnam par rig pa daṅ rnam par rig pa med pa ’jig pa’i mtshan
ñid bstan te; rnam par rig pa yaṅ lus daṅ, lus can daṅ, spyod pa po rnam par rig pa daṅ, spyod
par bya ba rnam par rig pa daṅ, spyod pa rnam par rig pa daṅ, dus rnam par rig pa daṅ,
yul rnam par rig pa daṅ, graṅs rnam par rig pa daṅ, tha sñad rnam par rig pa daṅ, bde ’gro
daṅ ṅan ’gro rnam par rig pa ste; de la lus ni phuṅ po lṅa; lus can ni bdag spyod pa yaṅ
bdag ñid do; spyad par bya ba ni gzugs la sogs pa’i yul rnams; spyod pa ni mig la sogs pa’i
dbaṅ po rnams; dus ni ’das pa daṅ, ma ’oṅs pa daṅ, da ltar gyi dus; yul ni lho byaṅ śar
nub la sogs pa’o; graṅs ni gcig gñis la sogs pa’o; tha sñad ni ’jig rten gyi tshig daṅ miṅ
du byas pa la sogs pa’o; bde ’gro ni lha daṅ mi, ṅan ’gro ṅan soṅ gsum ste; de lta bu’i
rnam par rig pa so so’i skye bo la srid kyi, ’phags pa rnams la mi srid ces bya ba’i don
to. The commentary seems based upon Mahāyānasaṃgraha II, 2, p. 2428-2522.

btsun pa śa ra dva ti’i bu, ’oṅ ba źes bya ba de ni ’oṅ ba’i yul lo źes bya ba la sogs pas yul
daṅ yul med pa rnam par ’jig pa bstan te; ’oṅ bas yul mṅon sum du ’gyur ba daṅ, ’gro bas
yul daṅ bral pa gñis yul daṅ yul can yod pa la srid kyi, ’phags pa rnams la ni de mi srid
do źes bya ba’i don to.

btsun pa śa ra dva ti’i bu, ’oṅ ba źes bya ba de ni rkyen gyi mtshan ñid do źes bya ba la sogs
pas rkyen daṅ rkyen med pa rnam par ’jig pa bstan te; ’oṅ ba ñid gaṅ du ’gro ba’i yul du
phyin par byed pa’i rkyen yin te, de ’oṅ ba źes bya’o; ’gro ba’i gnas su ma soṅ ba daṅ phyin
par byed pa’i rkyen med do; de la rkyen zad pa źes bya ste, ’gro ba źes bya’o. rkyen
gyi mtshan ñid ’oṅ ba daṅ rkyen zad pa’i mtshan ñid ’gro ba gñis so so’i skye bo la srid kyi,
rkyen de lta bu ’phags pa rnams la mi srid ces bya ba’i don to.

btsun pa śa ra dva ti’i bu ’oṅ ba źes bya ba de ni rten ciṅ ’brel bar ’byuṅ ba’i mtshan ñid
do źes bya ba la sogs pas rten ciṅ ’brel bar ’byuṅ ba rnam par ’jig pa bstan te; ’oṅ ba la
sogs pa’i rgyu daṅ rkyen gñis ka la rten ciṅ ’brel bar ’byuṅ ba źes bya ste, de la ’oṅ ba
źes bya’o, ’gro ba źes bya ba de ni ’oṅ ba’i rgyu daṅ rkyen med pa la ’gro ba źes bya ste;
de la rten ciṅ ’brel bar ’byuṅ ba zad pa’i mtshan ñid do źes bya’o; de yaṅ so so’i skye
bo la srid kyi, ’phags pa rnams la mi srid ces bya ba’i don to.

btsun pa śa ra dva ti’i bu, ’oṅ ba źes bya ba de ni rgyu las byuṅ ba’i mtshan ñid do źes bya
ba la sogs pas rgyu med par rnam par ’jig pa bstan te; de la rgyu ni sa bon lta bu’o; rkyen
ni spyi’i rkyen te, sa chu me rluṅ lta bu’o. ’oṅ ba źes bya ba la ’oṅ ba’i rgyus ’oṅ bar
byed pas na, rgyu las byuṅ ba’i mtshan ñid do; ’oṅ ba’i rgyu med pa la ’gro ba źes bya ste,
rgyu las byuṅ ba’i mtshan ñid zad pa’o; ’oṅ źiṅ ’gro ba’i rgyu sa bon lta bur gyur pa
so so’i skye bo la srid kyi, de lta bu ’phags pa rnams la mi srid ces bya ba’i don to – ...
"Cause (hetu) is like the seed, while condition (pratyaya) is the general condition, like
earth, water, fire and wind. ... "

btsun pa śa ra dva ti’i bu ’oṅ ba źes bya ba de ni tha sñad kyi sgra daṅ, yi ge daṅ brda’o źes
bya ba la sogs pas tha sñad daṅ tha sñad med pa rnam par ’jig pa bstan te, ’jig rten gyi
tha sñad daṅ, sgra daṅ, yi ge daṅ, brda sna tshogs la ’oṅ ba źes bya’o; tha sñad daṅ, yi
ge daṅ, sgra daṅ, brda sna tshogs śes pa’am khoṅ du chud pa la ’gro ba źes bya ste, de yaṅ
so so’i skye bo la srid kyi, ’jig rten gyi tha sñad daṅ, sgra daṅ, yi ge daṅ, brda’i ’oṅ
ba daṅ ’gro ba lta bu ’phags pa rnams la mi srid ces bya ba’i don to.rnam pa gcig tu na ’oṅ
ba daṅ ’gro ba rnam par ’jig pa’i tshig ’di rnams kyis byis pas kun tu brtags pa’i ’oṅ
ba daṅ ’gro ba’i mtshan ñid daṅ, yoṅs su grub pa’i mtshan ñid la kun tu brtags pa’i mtshan
ñid de rtag tu med pa daṅ; gaṅ gis de ltar śes pa ni ’phags pa rnams kyi ’gro ba yin par
’oṅ ba źes bya ba de ni bsdu ba’i tshig go źes bya ba la sogs pa daṅ, gaṅ la bsdu ba’i tshig
med pa daṅ źes bya ba la sogs pa daṅ, ’oṅ ba daṅ ’gro ba med pa ni ’phags pa rnams kyi
’gro ba’o źes bya ba la sogs pa daṅ rim pa bźin sbyar ro. Translated in the introduction p.
cxvi-vii as a Yogācāra statement.

(11b2, 12a1: dris pa la lan glan pas ’di na bźugs pa’i de bźin gśegs pas gźan gyi yon tan bsṅags
pa phun sum tshogs pa.)rigs kyi bu, khyod kyi spobs pa ’di lta bu’i phyir ma yin gyi
źes bya ba ni blo gros mi zad pa ga las ’oṅ źes bya ba la sogs pa dris pa yaṅ byaṅ chub sems
dpa’ de’i śes pa daṅ spobs pa bgom źiṅ goṅ du smos pa lta bu’i chos ’di dag ’dri ba’i phyir
ni ma yin gyi, mi ’dzums pa źes bya ba’i ’jig rten gyi khams la sogs pa yon tan sṅon
ma thos pa rnams mñan pa’i phyir ’dri’o źes bya ba’i tha tshig ste, de bas na ci nas de lta
bu’i sṅon ma thos pa’i gnas rnams mñan pa’i phyir khyod la ’dri’o źes dṅos su smos so.On
the form of the comparison cf. Kpv no. 65. The piece is translated in accordance with the
Dh text.Cf. Laṅkā index s. v. svacittadṛśyagati etc.

rigs kyi bu, ’di lta ste dper na źes bya ba la sogs pas ’og nas ’byuṅ ba’i don ’dri ba ’jig
rten na grags pa’i dpe bstan te, ’jig rten na yul btsas daṅ śo gam gcod pa yaṅ: ga las ’oṅs,
gar ’gro, ci khyer, źes dris nas, ci khyer ba’i rdzas las ñuṅ śas śig śo gam gcod pa, de
bźin du bdag cag ñan thos rnams kyaṅ byaṅ chub sems dpa’ chos kyi nor maṅ po daṅ ldan pa
la theg pa chen po’i chos kyi don cuṅ zad dri’o źes bya ba’i don to – .... "The meaning is:
We disciples ask the bodhisattvas having lots of religious riches for just a little of
the goods (=meaning, artha) of the great way."de la yul btsas ni groṅ gi groṅ mi ñid śo gam
gcod pa’o, śo gam ni rgyal po’i śo gam gcod pas śo gam bcad nas rgyal po la ’bul pa la’o.bdag
cag ñan thos gźan gyi sgra’i rjes su ’gro ba, gźan las thos pa las mos pa źes bya ba
ni byaṅ chub sems dpa’ ltar bdag gi śes rab kyis chos rnams rtogs par nus pa ni ma yin gyi,
bdag cag ñan thos ni mkhan po daṅ slob dpon la sogs pas tshig gis bstan ciṅ bśad pa’i sgra’i
rjes su ’braṅ źiṅ, de ñid las dad pa daṅ mos pa skye źes bya ba’i don to. bdag gi sems
kyi rgyud la snaṅ ba ñe bar gnas pa źes bya ba ni bdag cag ñan thos ni bdag ñid kyi rgyud
gsal źiṅ dag par bya ba la brtson gyi, byaṅ chub sems dpa’ ltar gźan gyi rgyud rnam par
dag par bya ba la brtson pa ni ma yin no źes bya ba’i don to. rtag tu rgyun mi ’chad par
khyod lta bu skyes bu dam pa źes bya ba ni bdag cag ñan thos rnams dus thams cad du khyod
la sogs pa skyes bu dam pa byaṅ chub sems dpa’ dam pa’i chos kyi nor maṅ po daṅ ldan pa la
theg pa chen po’i don ’dri bar byed do źes sbyar ro.gaṅ las ñan thos daṅ raṅ saṅs rgyas źes
bya ba ni theg pa chen po’i chos gaṅ las ñan thos maṅ po daṅ raṅ saṅs rgyas maṅ po skye
źiṅ ’byuṅ bar ’gyur ba’i, thabs theg pa chen po’i don rjes su bzuṅ ba ste: theg pa chen po’i
don rtogs par bya ba’i phyir dri’o źes bya ba’i tha tshig go.

blo gros mi zad pas de bźin gśegs pa la źus śig ces smras pa yaṅ bla ma la bstod pa daṅ, mkhyen
pa stobs par bya ba’i phyir ro.

sems can rnams byaṅ chub kyi phyir go cha ’tshal bar ’gyur bar źes bya ba ni de dag gi yon tan
bśad pas ci nas kyaṅ sems can rnams bla na med pa’i byaṅ chub tu sems bskyed par ’gyur
ba, de lta bur bśad du gsol źes bya ba’i don to.

śa ra dva ti’i bu de’i phyir legs par rab tu ñon la yid la zuṅ śig daṅ ṅas khyod la bśad do
źes bya ba la de’i phyir źes bya ba ni goṅ du dris pa’i don rnams kyi phyir te, de dag de
bśad na gal te legs par ñan rab tu ñan yid la ’dzin na ṅas bśad gyis, gźan du chos bśad pa’i
char phab pa don med par ’gyur bas na mi bśad do źes bya ba’i don to. legs par ñon źes
bya ba ni rna lhogs la sems rtse gcig tu ñon cig ces bya ba’i tha tshig go. rab tu ñon źes
bya ba ni bśad pa rnams phyin ci ma log par zuṅ śig ces bya ba’i don to. yid la zuṅ śig ces
bya ba ni ma brjed par gyis śig ces bya ba’i don to. snod kha phub pa daṅ, mi gtsaṅ bas
gaṅ ba daṅ, źabs rdol ba lta bur mi ’gyur bar bya ba’i phyir ro. dris pa lan glan pa ’di
na bźugs pa’i de bźin gśegs pas ’jig rten gyi khams kyi de bźin gśegs pa’i yon tan phun sum
tshogs pa bsṅags pa yaṅ mdor na rnam pa gsum gyis bstan te; gsum gaṅ źe na? gnas pa rnam
par dag pa daṅ, gnas rnam par dag pa daṅ, bdag po rnam par dag pas bstan to. gnas pa rnam
par dag pa yaṅ yon tan rnam pa lṅas bstan te, rgyu rnam par dag pa daṅ, raṅ bźin rnam par
dag pa daṅ, ’bras bu rnam par dag pa daṅ, las rnam par dag pa daṅ, sbyor ba rnam par dag
pa ste, de yaṅ lan gsum du bzlas te ston to. dad pa daṅ mos pas de bźin gśegs pa’i ye śes
chags pa med ciṅ sgrib pa med pa la mi skrag par bya’o, the tshom za bar mi bya’o źes bya
ba ni mi ’dzums pa’i ’jig rten gyi khams daṅ de na bźugs pa’i byaṅ chub sems dpa’ de dag daṅ,
de bźin gśegs pa’i yon tan bśad pa thos nas ye śes de lta bu mi srid do sñam du skrag
pa daṅ, bden nam brdzun sñam du the tshom za bar ma byed cig ces bya ba’i don to. de la ye
śes de śes bya thams cad la thogs pa med par mkhyen pas na chags pa med pa źes bya’o; śes
bya’i sgrib pa daṅ ñon moṅs pa’i sgrib pa spaṅs pas na sgrib pa med pa’i ye śes źes bya ba’o.

śa ra dva ti’i bu, saṅs rgyas kyi źiṅ ’di nas źes bya ba ni goṅ du śā ri’i bus ’jig rten gyi
khams ’di nas ji srid cig na mchis źus pa’i lan du bśad pa ste, mi mjed kyis saṅs rgyas kyi
źiṅ ’di nas śar phyogs logs su saṅs rgyas kyi źiṅ gaṅgā’i kluṅ bcu’i bye ma sñed kyi rdul
phra rab kyi rdul sñed ’das pa de dag gi pha rol na saṅs rgyas kyi źiṅ de gnas so źes bya
ba’i don to. ’jig rten gyi khams de’i miṅ ci źes źus pa’i lan du ’jig rten gyi khams mi
’dzums pa źes gsuṅs so. de bźin gśegs pa’i mtshan ci źes źus pa’i lan du kun tu bzaṅ po źes
bya ba gsuṅs so. da ltar bźugs te źes bya ba ni spyod lam bźis bźugs so, ’tsho ba ni ’tsho
ba’i dbaṅ po ma btaṅ ste mya ṅan las ma ’das źes bya ba’i don to, gźes pa ni sems can
rnams kyi don mdzad pa’o. byaṅ chub sems dpa’ blo gros mi zad pa gaṅ nas mchis źes źus pa’i
lan du de nas ’oṅs so źes gsuṅs so. ñan thos daṅ raṅ saṅs rgyas kyi miṅ yaṅ med ces bya
ba ni ñan thos źes bya ba’i sgra daṅ raṅ saṅs rgyas źes bya ba’i sgra yaṅ mi grag ces bya
ba’i don to. ’o na de bźin gśegs pa’i ’khor du su dag gnas sñam pa la byaṅ chub sems dpa’
’ba’ źig ces bya ba smos te, de bźin gśegs pa de’i ’khor yaṅ byaṅ chub sems dpa’ ’ba’ źig
tu zad de, gźan med do źes bya bar ’dod do. byaṅ chub sems dpa’ de yaṅ ji lta bu źe na? sṅon
yoṅs su sbyaṅ ba byas pa źes bya ba la sogs pas gnas pa rnam par dag pa la rnam pa lṅar
phye nas bstan pa’i rgyu rnam par dag pa las brtsams nas ston to.sṅon yoṅs su sbyaṅ ba byas
pa ni de bźin gśegs pa rnams la yaṅ dge ba’i rtsa ba bskrun te, lus daṅ sems las su ruṅ
bar bya ba’i don to.gnas pa rnam par dag pa’i rgyu yaṅ pha rol tu phyin pa drug ste, sbyin
pa daṅ, dul ba daṅ, legs par sdom pa daṅ, ṅes pa daṅ, tshul khrims źes bya ba’i tshig lṅas
sbyin pa daṅ tshul khrims daṅ bzod pa’i pha rol tu phyin pa gsum bstan pa yin te, phyi
naṅ gi dṅos po yoṅs su gtoṅ ba daṅ, de bźin gśegs pa rnams la mchod pa daṅ, bsñan bkur byas
pas sbyin pa’i pha rol tu phyin pa daṅ ldan pa yin no; mig la sogs pa dbaṅ po yul la mi
’jug pas na dul ba daṅ sbyaṅs pa’i yon tan daṅ ldan pas legs par sdom pa ste, de bas na tshul
khrims la gnas pa yin no; gźan gyis gnod pa byas kyaṅ slar gnod pa mi byed pa’i phyir
ṅes pa ste, de bas na bzod pa’i pha rol tu phyin pa daṅ ldan pa yin no. thos pa daṅ źes bya
ba ni brtson ’grus kyi pha rol tu phyin pa daṅ ldan pa yin te, de bźin gśegs pa rnams la
chos ñan pa’i phyir rtag tu ’bad pa daṅ ldan pas so. ji ltar na tshul khrims daṅ ldan pa
yin źe na? de’i phyir bag yod pa la sogs pa smos te, groṅ na mi gnas kyi dgon pa na gnas pas
bag yod pa źes bya ba, sbyaṅs pa’i yon tan bcu gñis daṅ ldan pa daṅ; chos gos daṅ bsod
sñoms la sogs pa lhag par mi tshol bas na yo byad bsñuṅs pa la gnas pa yin te, de’i phyir
tshul khrims daṅ ldan pa’o.bzod pa’i stobs kyis khoṅ khro ba med ces bya ba la gźan gyis gnod
par byas kyaṅ slar gnod par mi byed pas bzod pa’i stobs źes bya ste, bzod pa’i stobs daṅ
ldan pas na sems can gaṅ la yaṅ źe sdaṅ med pa’i phyir bzod pa daṅ ldan pa’o.byaṅ chub
tu brtson ’grus brtan pas źes bya ba la byaṅ chub ni zad pa daṅ mi skye ba’i ye śes so; de
thob par bya ba’i phyir brtson ’grus mi ’gyur ba ni brtson ’grus brtan pa ste, brtson ’grus
brtan pa des bsod nams daṅ ye śes kyi tshogs dpag tu med pa la sogs pa byed pas na brtson
’grus daṅ ldan pa yin no.The eight liberationes are explained in Mvy 1510-18.bsam gtan
ni daṅ po daṅ gñis pa daṅ gsum pa daṅ bźi pa’o; rnam par thar pa ni brgyad do; tiṅ ṅe ’dzin
ni dpa’ bar ’gro ba’i tiṅ ṅe ’dzin daṅ nam mkha’ mdzod kyi tiṅ ṅe ’dzin la sogs pa’o. sñoms
par ’jug pa ni gzugs med pa’i sñoms par ’jug pa bźi’am, mthar gyis gnas pa’i sñoms par
’jug pa dgu la bya’o; mṅon par śes pa ni lṅa la bya ste, tshig de rnams kyis bsam gtan gyi
pha rol tu phyin pa bstan to.śes rab kyi mthus chos thams cad phyin ci ma log par śes pa
ni śes rab kyi ’od daṅ snaṅ ba źes bya ste, śes rab kyi ’od daṅ snaṅ ba des de bźin gśegs
pas bśad pa’i chos thams cad kyi tshig rab tu dbye źiṅ bstan pa la mkhas pa’i ye śes daṅ
ldan pas na śes rab kyi pha rol tu phyin pa daṅ ldan pa yin no.raṅ bźin rnam par dag pa las
brtsams nas byams pa’i sems nam mkha’i dkyil daṅ mtshuṅs źes bya ba la sogs pa ste, sems
can rnams kyi sdug bsṅal med par gyur cig ces sems pa ni byams pa’i sems źes bya’o. byaṅ
chub sems dpa’ ni sdug bsṅal med par gyur ces, sems pa tsam du ma zad kyi, sems can rnams
kyi sdug bsṅal med par bya ba’i phyir sgrub par yaṅ mdzad do. byams pa’i sems de yaṅ ji ltar
ñan thos kyi byams pa ’dod pa’i khams tsam la dmigs pa ni ma yin gyi, dper na nam mkha’
’dis thams cad la khyab pa de bźin du byaṅ chub sems dpa’i byams pa des kyaṅ sems can thams
cad la khyab pas na, nam mkha’i dkyil daṅ mtshuṅs źes bya ba’o.sñiṅ rje’i bsam pa brtan
pa źes bya ba ni sems can rnams bde bar gyur cig ces bya ba ni sñiṅ rje ste, de’i bsam pa
brtan pa ni bsam pa ’gyur ba med ces bya ba’i don to. byaṅ chub sems dpa’ ni sems can rnams
bde bar gyur cig ces sems par ma zad kyi, bde ba la ’god par yaṅ mdzad do. de ji lta źe
na? de’i phyir: sems can thams cad yoṅs su smin par bya ba’i cho ga śes pa źes smos te, sems
can bstan pa la ma źugs pa rnams gźug pa daṅ, bstan pa la źugs pa rnams dge ba’i rtsa
ba ’phel bar byed pa’i thabs la mkhas pa źes bya ba’i tha tshig go.dga’ bas chos la yaṅ dag
par dga’ bar byed pa źes bya ba la chos ni dge ba bcu daṅ pha rol tu phyin pa drug la sogs
pa ste, dga’ ba tshad med pas de rnams la dga’ bar byed ces bya ba’i don to.btaṅ sñoms
kyis gñis daṅ bral źes bya ba ni ñes pa daṅ rjes su chags pa daṅ khoṅ khro ba daṅ ṅa rgyal
śin tu spaṅs pa źes bya bas bśad de, sems can ñes pa byed pa rnams la khoṅ khro ba’i skyon
daṅ, sems can rjes su chags pa rnams la ’di ni ṅa la byams so źes ṅa rgyal gyi skyon gñis
daṅ bral bas btaṅ sñoms źes bya’o. The ten first items refer to the six pāramitās and the
four brahmavihāras.The triṇi vimokṣamukhāni are explained: stoṅ pa ñid daṅ mtshan ma med
pa daṅ smon pa med pa’i chos kyi tshul la gnas pa źes bya la, tshul ni tiṅ ṅe ’dzin la bya
ste, stoṅ pa ñid daṅ mtshan ma med pa daṅ smon pa med pa’i tiṅ ṅe ’dzin la rab tu gnas źes
bya ba’i don to.de la byaṅ chub sems dpa’ sa daṅ po daṅ gñis pa la sogs pa la ’phags pa’i
bden pa rnams daṅ rten ciṅ ’brel bar ’byuṅ ba rnams legs par bsgoms pa’i rgyus gaṅ zag
stoṅ pa ñid daṅ chos stoṅ pa ñid la yaṅ dag par gnas par ’gyur te, ’di ltar stoṅ pa ñid de
yaṅ kun tu ’gro ba la sogs pa’i mtshan ñid du bzuṅ nas bsgoms na stoṅ pa ñid kyi rnam par
thar pa’i sgo skye bar ’gyur ro.stoṅ pa ñid de yoṅs su dris na sa daṅ, chu daṅ, me daṅ, rluṅ
daṅ, zla ba daṅ, ñi ma daṅ, ri daṅ, rgya mtsho daṅ, mtshe’u daṅ, dgon pa daṅ, phyogs daṅ,
yul la sogs pa’i dṅos po sṅon chos kyi mtshan mar so sor snaṅ bar gyur pa gaṅ dag yin
pa de dag thams cad so sor snaṅ bar mi ’gyur gyi mtshan ma med pa’i rnam par snaṅ ste, de’i
tshe na mtshan ma med pa’i rnam par thar pa’i sgo skye bar ’gyur ro.de ltar mtshan ma thams
cad daṅ bral nas mtshan ma med pa’i sgor gnas pa de la khams gsum thams cad khams gsum
gyi rnam par mi snaṅ ste, de ni de la ’dod pa ci yaṅ mi skye’o, ’dod pa med pa’i phyir de
ni de la yid kyi gaṅ du yaṅ smon pa med de, de’i tshe de la smon pa med pa źes bya ba’i rnam
par thar pa’i sgo skye bar ’gyur te.des de ltar stoṅ pa ñid la sogs pa’i rnam par thar
pa’i sgo bzuṅ ste bsgoms pas stoṅ pa ñid la sogs pa’i tiṅ ṅe ’dzin la sogs pa la gnas pa
ni stoṅ pa ñid daṅ, mtshan ma med pa daṅ, smon pa med pa’i chos kyi tshul la gnas pa źes bya’o.’bras
bu rnam par dag pa yaṅ rnam pa gsum gyis bstan te, gnod pa spoṅ bar byed pa ni
bdud kyi lcags kyu daṅ, ñon moṅs pa daṅ, thab mo’i rñog pa rnam par sel źes bya bas bstan
te, dge ba’i rtsa ba thams cad kyi bar du gcod par byed pa ni bdud ces bya’o; lcags kyu ni
bdud de’i dbaṅ du gyur pa ste, don du ni ’dod chags daṅ, źe sdaṅ daṅ, gti mug la sogs pa
la spyod na bdud kyi dbaṅ du gyur pa źes bya’o; ’thab mo ni phan tshun ’khrug pa’o; de ñid
sems ma ruṅs par byed pas na rñog pa źes kyaṅ bya ste, de dag thams cad sel źiṅ spoṅ bar
byed ces bya ba’i don to.sems can gyi bsam pa’i rnam pa la mkhas pa ni sems can thams cad
kyi bsam pa daṅ dbaṅ po mchog daṅ mchog ma yin pa śes pa’i sgrub pa źes bya bas bstan te,
sems can gyi bsam pa ni ’dod chags spyod pa daṅ, źe sdaṅ spyod pa daṅ, gti mug spyod pa daṅ,
cha mñam pa spyod pa’i sems can rnams kyi bsam pa’o. dbaṅ po mchog daṅ mchog ma yin pa
ni ñan thos daṅ raṅ saṅs rgyas daṅ theg pa chen po’i rigs can dbaṅ po rno rtul la bya ste,
bsam pa daṅ dbaṅ po de dag gi rim pa ji lta ba bźin du śes pa’i don to.phan ’dogs par byed
pa ni so so ci rigs par chos daṅ, don daṅ śes pa rab tu sbyin pa źes bya bas bstan te, gaṅ
du bstan pa ltar bsam pa daṅ dbaṅ po mi mthun pa’i gaṅ zag de dag la so so ci rigs par
miṅ daṅ tshig gis bsdus pa’i chos daṅ, de dag gi don bdag med pa gñis la sogs pa daṅ so so’i
śes pa rab tu sbyin pa la bya’o. ṭ. has don instead of mūla nor for artha, and accordingly
interprets differently.las rnam par dag pa ni sñoms par ’gro ba rnams kyi ’tsho bar gyur
pas bstan te sems sa daṅ, chu daṅ, me daṅ, rluṅ daṅ mtshuṅs pa źes smos so. ji ltar byuṅ
ba chen po bźi sñoms par sems can thams cad kyi ’tsho bar gyur pa bźin byaṅ chub sems dpa’
de dag gi sems kyaṅ sñoms par sems can thams cad kyi dge ba’i rtsa ba skye bar byed pa’i
’tsho bar gyur pa yin źes bya ba’i tha tshig go.sbyor ba rnam par dag pa la yaṅ rnam pa
gñis te, pha rol tshar gcod pa la sbyor ba ni pha rol rgol ba daṅ log pa’i tshogs can gyi
tshogs thams cad rab tu ’joms pa źes bya bas bstan te, pha rol rgol ba ni bdud daṅ mu stegs
can la sogs pa’o; de dag ñid lam log par źugs pa’i tshogs daṅ ldan pas log pa’i tshogs can
gyi tshogs te, rab tu ’joms pa de dag tshar gcod pa la bya’o.mi mthun pa’i phyogs thams
cad spoṅ ba la sbyor ba ni g-yul las rnam par rgyal te źes bya ba la sogs pa bstan te, ’dod
chags la sogs pa ñon moṅs pa’i g-yul las rnam par rgyal bar gyur la gaṅ gis ñon moṅs pa
thams cad khams gsum du grags pa ñid rgyal mtshan daṅ ba dan bsgreṅ ba yin la spaṅs zin pa’i
ñon moṅs pa’i dbaṅ du mi ’gyur bas mi zlogs par dpa’ ba yin no.bzlas pa gñis pa’i rgyu
rnam par dag pa yaṅ rnam pa gsum gyis bstan te, zab mo rtogs pas ’jigs pa med pa ni saṅs
rgyas kyi chos zab mo daṅ, stobs bcu daṅ, mi ’jigs pas ’khor gyi ’jigs pa daṅ bag tsha ba
med pa źes bya bas bstan te, ’jigs pa daṅ bag tsha ba ni ’khor gyi naṅ du len mi thebs par
dogs pa ste, byaṅ chub sems dpa’ de dag saṅs rgyas kyi chos zab mo mi skye ba’i chos la bzod
pa thob pas chos thams cad skye ba med pa’i rnam par thar pa thams cad du rtogs pa’i phyir
daṅ, stobs bcu daṅ mi ’jigs pa daṅ ldan pa’i phyir rgyal rigs daṅ, bram ze daṅ, rdze’u
rigs daṅ, dmaṅs rigs daṅ, lha daṅ tshaṅs pa’i ’khor daṅ, dge sloṅ daṅ, dge sloṅ ma daṅ,
mu stegs can daṅ, bdud kyi ’khor gaṅ daṅ gaṅ du ’gro ba thams cad du mi śes pa las byuṅ ba’i
’jigs pa med pa’o.rten ciṅ ’brel bar ’byuṅ ba’i lam dbu ma khoṅ du chud pa ni rten ciṅ
’brel bar ’byuṅ ba la ’jug pa źes bya ba la sogs pas bstan te, rten ciṅ ’brel bar ’byuṅ bar
’jug ces bya ba ni de’i mtshan ñid khoṅ du chud ces bya ba’i don to. ji ltar khoṅ du chud
ce na? yod pa daṅ med pa daṅ gñis ka’i mtha’ lta ba daṅ bral ba źes bya ba smos te, chos
rnams rgyu daṅ rkyen las byuṅ źiṅ raṅ gis ma skyes te, ṅo bo ñid med par rtogs pa’i phyir
yod par lta ba daṅ bral ba yin la, rgyu daṅ rkyen gyis skyes pa tsam du med pa yaṅ ma yin
par rtogs pas med par lta ba daṅ bral te, gñis ka’i mthar lta ba daṅ bral bas dbu ma’i lam
du źugs pa źes bya’o.The views are explained: naṅ na byed pa’i skyes bu med ciṅ rtag chad
daṅ bral bas rtogs pa ni bdag daṅ bdag gi daṅ źes bya ba nas lta bar gyur pa’i kun nas ldaṅ
ba thams cad daṅ bral ba źes bya ba’i bar gyis bstan te: ṅa’o sñam du bdag yod par ’dzin
pa ni bdag tu lta ba’o, bdag gi yod par ’dzin pa ni bdag gir lta ba’o, sems la bdag yin
par ’dzin ciṅ sems kyi rgyud rgyun mi ’chad par ’dzin pa ni sems can du lta ba’o, ji srid
du lus ’tsho ba de srid du srog ces bya ba’i bdag de lus la gnas par ’dzin pa ni srog tu
lta ba’o, bdag tshe rabs kun tu skye źiṅ ’byuṅ bar ’dzin pa ni skye ba por lta ba’o, lus daṅ
’gro ba’i rgyud bdag gis gsos śiṅ bskyed de yod par byas par ’dzin pa ni gso bar lta ba’o,
khoṅ nas skyes bu rtsal daṅ ldan pa źig yod par ’dzin pa ni skyes bur lta ba’o, yaṅ daṅ
yaṅ du ’gro ba dag tu ’dzin pa ni gaṅ zag tu lta ba’o, skyed dgu’i bdag po śed byed ces
bya ba las byuṅ bar ’dzin pa ni śed bu daṅ śed las skyes su lta ba’o, dge ba daṅ mi dge ba
la sogs pa kun bdag rtag pas byas par ’dzin pa ni byed pa por lta ba’o, las byas pa’i ’bras
bu yaṅ bdag des myoṅ bar ’dzin pa ni tshor ba por lta ba’o, bdag de nam yaṅ mi ’jig par
’dzin pa rtag par lta ba’o, lan cig źig nas phyis mi skye bar ’dzin pa ni chad par lta ba’o,
’du byed rnams las mi rtag par lta ba ni ’byuṅ ba daṅ ’jig par lta ba’o. log par lta ba
de dag thams cad spaṅs pas ni lta bar gyur pa’i kun nas ldaṅ ba thams cad daṅ bral ba źes
bya’o.raṅ bźin rnam par dag pa yaṅ rnam pa gñis kyis bstan te, gzuṅs thob pas chos rnams
kyi mdzod du gyur pa ni: gzuṅs daṅ mdo sde’i rgyal po daṅ de bźin gśegs pa’i phyag rgyas
btab pa źes bya bas bstan te, don daṅ tshig mi brjed pa’i gzuṅs thob par mdo sde’i don thams
cad mi brjed par ’dzin pa’i phyir mdo sde’i rgyal po źes bya ste; dper na mdo sde gaṅ du
mdo sde thams cad kyi don ’dus pa la mdo sde’i rgyal po źes bya bźin no; de bźin gśegs pa’i
phyag rgya ni ’dus byas thams cad mi rtag pa daṅ, chos thams cad bdag med pa daṅ, mya
ṅan las ’das pa źi ba ste, de gsum daṅ mi ’gal bar ’chad pas na phyag rgyas btab ces bya’o.
Cf. the four dharmoddāna being the 75th to the 78th akṣayas, the second is, however, left
out for some reason.ye śes dri ma med pas thug pa med ciṅ spobs pa thug pa med pa ni chags
pa med pa’i ye śes kyis byin gyis brlabs kyis bskal pa bye ba khrag khrig brgya stoṅ du
sgra bsgrags kyaṅ, spobs pa rgyun mi ’chad pa źes bya bas bstan te, chags pa med pa’i ye
śes kyi mthus bskal pa brgya stoṅ du dam pa’i chos kyi sgra bsgrags kyaṅ spobs pa thug pa
med ces bya ba’i tha tshig go.Different interpretation: ’bras bu rnam par dag pa ni rdzu ’phrul
rnam pa sna tshogs kyi thabs ’dzin pas bstan te, de’aṅ saṅs rgyas kyi rdzu ’phrul źes
bya ba la sogs pa smos pa’o. dam pa’i chos mñan par bya ba’i phyir ’gro ba ni gnon pa źes
bya’o, de gnas pa’i sems can rnams bsgral ba’i phyir ’gro ba ni rnam par gnon pa ste, rdzu
’phrul gyis de dag la mkhas źes bya ba’i tha tshig go.las rnam par dag pa ni kun du sbyor
ba bcad pas bstan te ’jigs pa daṅ, khro ba daṅ, ṅa rgyal daṅ, rgyags pa daṅ, dregs pa kun
chad pa źes bya bar smos pa ste, skye ba daṅ rga ba la sogs pa ’jigs pa brgyad daṅ sems
can rnams la źe sdaṅ ba’i khro ba daṅ, ṅa’o sñam du sems pa’i ṅa rgyal bdun daṅ, bdag gi
śes pa daṅ byad gzugs kyis rlom pa’i rgyags pa daṅ, loṅs spyod kyis rlom pa’i dregs pa kun
chad ces bya ba’i tha tshig go.sbyor ba rnam par dag pa yaṅ sems can thams cad bsgral ba’i
bśes gñen du gyur pas bstan te seṅ ge’i sgra mṅon par bsgrags pa źes bya ba la sogs pa smos
te, seṅ ge’i sgra ni chos daṅ gaṅ zag la bdag med pa’i sgra ste, mu stegs can gyi ri dvags
maṅ po skrag pa’i phyir ro.de ltar chos bdag med pa’i sgra bsgrags pas theg pa gsum gyi
rigs can gyi gaṅ zag sems can rab, ’briṅ, tha ma thams cad kyi mdza’ bśes brtan pa yin
te, mdza’ bśes brtan pa ni mya ṅan las ’das pa la ’god pa źes bya bas bśad de, sems can rigs
tha dad pa de dag la skal ba bźin du chos daṅ gaṅ zag la bdag med pa’i sgra bsgrags te,
mya ṅan las ’das pa la ma bkod kyi bar du bar ma dor mi ’dor bar dge ba’i bśes gñen mdzad
ces bya ba’i tha tshig go.bzlas pa gsum pa’i rgyu rnam par dag pa ni rnam pa gñis kyis bstan
te, mya ṅan las ’das pa daṅ rjes su mthun pa’i chos ston pa ni chos kyi sprin las ’brug
gi sgra ’byuṅ źiṅ źes bya ba la sogs pas bstan te, sbyin pa la sogs pa pha rol tu phyin
pa rnams la chos kyi sprin źes bya ste, de dag bsgrags śiṅ bstan pa ñid chos kyi sprin las
’brug gi sgra ’byuṅ ba źes bya’o. de ltar bsgrags pa las rig pa gsum daṅ ñon moṅs pa spaṅs
pa’i rnam par grol ba’i glog daṅ ’dra ba daṅ byaṅ chub kyi phyogs sum cu rtsa bdun gyi bdud
rtsi’i char rab tu ’bebs źes bya bar sbyar te, ji ltar bdud rtsis mi ’chi ba’i rgyu byed
pa bźin du byaṅ chub kyi phyogs kyi chos de rnams kyaṅ mi ’chi ba’i rgyu byed pas na bdud
rtsi źes bya ste, char ’bebs pa ni ston ciṅ sgrogs źes bya ba’i tha tshig go.dkon mchog
gsum gyi rigs rgyun mi gcod pa ni chos rin po che rab tu gtor bas dkon mchog gsum gyi rigs
mi ’chad par byed pa źes bya bas bstan te, dkon pa daṅ, rin che ba daṅ, don byed pa’i phyir
byaṅ chub kyi phyogs kyi chos rnams la rin pa che źes bya’o. de rab tu gtor ba ni phyogs
bcur rab tu bsgrags śiṅ bstan pa’i don te, de ltar bstan ciṅ bśad pas dkon mchog gsum gyi
rigs rgyun mi ’chad par byed pa yin no.raṅ bźin rnam par dag pa yaṅ rnam pa gñis kyis bstan
te, phyi naṅ gi dṅos po la ma chags pa ni nor bu rin po che lta bur bsam pa dag ciṅ,
phyi naṅ du blo rab tu sbyaṅs pa źes bya bas bstan te, nor bu rin po che phyi naṅ dag ciṅ
sbyaṅs pa bźin du byaṅ chub sems dpa’ de dag kyaṅ phyi’i yul rnams la mtshan ma daṅ mṅon rtags
su mi ’dzin pa daṅ, naṅ gi sems la ñon moṅs pa daṅ śes bya’i sgrib pa dag pas blo rab
tu sbyaṅs pa ste, de’i phyir bsam pa dag pa yin no.raṅ gi yon tan gyi bdag ñid che bar gnas
pa ni mtshan daṅ dpe byad bzaṅ po’i mchog daṅ źes bya ba la sogs pas bstan te, mtshan sum
cu rtsa gñis daṅ, dpe byad bzaṅ po brgyad cu daṅ; mtshan daṅ dpe byad de dag ’grub pa’i
rgyu dge ba’i rtsa ba brgya stoṅ gis śin tu brgyan ces bya bar sbyar te, dge ba’i rtsa ba
de yaṅ gaṅ źe na? raṅ gi gzi brjid kyi rgyan ces bya ba ste, mtshan daṅ dpe byad re re la
yaṅ bsod nams graṅs med pas ’grub par ’gyur ba’i rgyu sbyin pa daṅ tshul khrims la sogs pa
raṅ gi yon tan gyi gzi brjid kyi rgyan gyis brgyan ces bya ba’i tha tshig go.’bras bu rnam
par dag pa ni rnam pa gñis kyis bstan te, chos thams cad la dbaṅ thob pa ni saṅs rgyas
kyi chos thams cad la dbaṅ bskur ba źes bya bas bstan te, sa bcu pa’i dus na byaṅ chub sems
dpa’ de de bźin gśegs pa rnams kyis saṅs rgyas kyi chos thams cad la dbaṅ bskur ba mdzad
de, de ltar thob pa dag ces bya ba’i don to. saṅs rgyas par ñe ba ni skye ba gcig gis thogs
pas rgyal tshab tu gyur pa źes bya bas bstan te. dper na ’phags pa byams pa skye ba gcig
gis thogs pa’i chos kyi rgyal tshab tu gyur pa lta bu śa stag ces bya ba’i don to. On the
tenth bhūmi, according to the ṭīkā, the bodhisattva has only one birth left, namely that
of a Buddha, and is thus regarded as a crown prince. Maitreya is mentioned as an example
of such a bodhisattva.las rnam par dag pa ni gdul ba daṅ mthun par bsgral ba’i thabs ston
pas bstan te, sems can thams cad kyi mos pa źes bya ba la sogs pa’o. sems can rnams theg pa
gaṅ la mos pa daṅ, theg pa gaṅ gis rnam par grol bar ’gyur ba’i thabs la mkhas pa ni gdul
ba ’dul ba’i cho ga śes pa źes bya’o.ṭ. takes ākrama to mean to go to the place of awakening
oneself and vikrama as to bring others there: sbyor ba rnam par dag pa yaṅ rnam pa gñis
kyis bstan te, mṅon par byaṅ chub pa la ’jug par mkhas pa ni byaṅ chub kyi sa’i sñiṅ po’i
gdan gnon pa daṅ rnam par gnon pa la mi ’jigs pa’i tshul śes pa źes bya bas bstan te, mṅon
par byaṅ chub par ’gyur ba’i sa ñid sa’i sñiṅ po ste, rdo rje’i gdan yaṅ de yin no; der
bdag ñid ’gro ba la mi ’jigs pa daṅ sems can rnams gzud ciṅ dgod pa la mi ’jigs pas mnan
pa daṅ rnam par mnan pa la mi ’jigs pa’i tshul śes pa źes bya’o. Cf. ṭ. fol. 25b7-26a1.Cf.
Dbh p. 877 satvasaṃgrahanigraha.sprul pas sems can gyi don bya ba la ’jug pa ni saṅs rgyas
thams cad kyi bya ba źes bya ba la sogs pas bstan te, saṅs rgyas thams cad kyi mdzad pa
ni bstan pa ’di la źugs pa rnams rab tu bzuṅ ba daṅ źe ’gras pa rnams tshar gcod pa ste,
dga’ ldan gyi pho braṅ nas babs pa daṅ, lhums su gśegs pa nas mya ṅan las ’das pa’i bar du
saṅs rgyas kyi sku rab tu ston pas saṅs rgyas kyi mdzad pa sgrub pa la dpa’ źiṅ dbaṅ byed
pa daṅ, theg pa chen po’i chos kyi ’khor lo rin po che rab tu bskor ba śa stag ’khod ces
bya ba’i tha tshig go.bsṅags pa ni bstan pa’o; yon tan daṅ phan yon ni bśad pa ste, byaṅ chub
sems dpa’ de dag gi yon tan goṅ du smos pa rnams ni bsten par bya ba yin pas na yon tan
źes bya ba la, tshe ’di daṅ phyi ma la kha na ma tho ba med pas phan yon źes bya’o.

tshim źiṅ mgu la yi raṅs pas ni śes rab rnam pa gsum gyis sbyor ba’i dus na’o. ched du brjod
pa ni chos kyi śugs kyis dga’ ba skyes pa’i tshig ’byin pa la bya’o.

gnas rnam par dag pa bstan pa’i phyir śa ra dva ti’i bu, yaṅ ’jig rten gyi khams mi ’dzums pa
de na źes bya ba la sogs pa smos so.ṅan soṅ ni ’og tu ltuṅ ba’i phyir te, sems can dmyal
ba daṅ dud ’gro daṅ yi dvags so. 27b3-4: mi khom pa ni mṅon par rtogs pa’i skabs med pa’i
phyir te, de yaṅ mi khom pa brgyad po: sems can dmyal bar skyes pa daṅ, dud ’gro’i skye gnas
su skyes pa daṅ, yi dvags su skyes pa daṅ, mtha’ ’khob kyi kla klor skyes pa daṅ, gzugs
med pa daṅ ’du śes med par skyes pa daṅ, loṅ ba daṅ ’on pa daṅ lkugs pa la sogs par gyur
pa daṅ, log par lta bar gyur pa daṅ, saṅs rgyas med pa’i bskal pa la skyes pa rnams so.27b4-5:
sdug bsṅal ni brgyad de: skye ba daṅ, rga ba daṅ, na ba daṅ, ’chi ba daṅ, mi sdug pa
daṅ phrad pa daṅ, sdug pa daṅ bral ba daṅ, ’dod pas phoṅs pa daṅ, mdor na ñe bar len pa’i
phuṅ po lṅas sdug bsṅal ba ste.27b5: saṅs rgyas kyi źiṅ de na ṅan soṅ źes bya ba la sogs
pa’i sgra yaṅ med na dṅos su lta ba la yod ces bya ba’i tha tshig go.For the expression cf.
Krp p. 174-7, 1712, and Sukh 407-10.ci’i phyir źe na? ñes pa bcu gcig spaṅs pas gnas de
rnam par dag pa’i phyir te, bslab pa phra mo las ’das pa’i ñes pa med pa ni ltuṅ ba’i ’khrul
pa daṅ, ñon moṅs pa’i sgra yaṅ med ces bya bas bstan te, bslab pa’i rtsa ba bźi las ma
gtogs pa’i bslab pa’i gźi gźan las ñams śiṅ ltuṅ ba’i ’khrul pa źes bya’o. de’i rgyu ni ’dod
chags la sogs pa ñon moṅs pa ste, gaṅ zag ’dis ñon moṅs pa’i dbaṅ gis ltuṅ ba’i ’khrul
pa ’di ’dra ba byas so źes bya ba’i sgra yaṅ med ces grags pa’i don to.bslab pa rtsa ba las
’das pa’i ñes pa med pa ni log par bslab pa las ’das pa’i sgra yaṅ med ces bya bas bstan
te, srog gcod pa la sogs pa ñid log pa yaṅ yin la, de bas na bslab pa las ’das te, dge sbyoṅ
du mi ruṅ bas bslab pa las ’das źes bya’o.Or, not being born from the unclean female sex,
but rather from a lotus: skye gnas ṅan pa’i ñes pa med pa ni bud med du skye bar ’gyur
ba’i sgra yaṅ med ces bya bas bstan te, skyes bu dam pa kun kyaṅ padma las skyes pa’i phyir
ro.spyod pa mi mthun pa’i ñes pa med pa ni ser sna la sogs pa pha rol tu phyin pa drug
gi mi mthun pa’i phyogs kyi sgra med pas bstan te, byaṅ chub sems dpa’i spyod pa ni pha rol
tu phyin pa drug yin la, de dag gi mi mthun pa’i phyogs ser sna la sogs pa’i ñes pa med
pa’i phyir ro.sgrib pa’i ñes pa med pa ni sgrib pa la sogs pa’i sgra med pas bstan te, sgrib
pa lṅa po: ’dod pa la ’dun pa daṅ, gnod sems daṅ, rgod pa daṅ, ’gyod pa daṅ, rmugs pa daṅ,
gñid daṅ the tshom de dag ñid gcod pa yaṅ yin te, ñon moṅs pa spoṅ ba’i bar du gcod pa
yin pa’i phyir ro. de dag dṅos su spyod pa ni kun nas ldaṅ ba źes bya la, sa bon sems la
gnas pa ni bag chags źes bya’o.sems can tha dad pa’i ñes pa med pa ni rab, ’briṅ, tha ma’i
sgra yaṅ med ces bya bas bstan te, kun kyaṅ sṅar bstan pa lta bu’i yon tan daṅ ldan pa’i
byaṅ chub sems dpa’ śa stag gnas źes bya ba’i tha tshig go.źiṅ daṅ chos tha dad pa’i ñes pa
med pa ni sems can daṅ theg pa daṅ źiṅ tha dad pa’i sgra yaṅ med ces bya bas bstan to, sems
can ’gro ba daṅ, rigs tha dad pa daṅ, ñan thos la sogs pa’i theg pa tha dad pa daṅ, mi
mjed la sogs pa’i saṅs rgyas kyi źiṅ tha dad pa’i sgra mi bsgrag ces bya ba’i don to. dkon
mchog tha dad pa’i ñes pa med pa ni saṅs rgyas la sogs pa tha dad pa’i sgra med pas bstan
te, saṅs rgyas kyi mtshan daṅ, gsuṅ rab kyi yan lag tha dad pa daṅ, ñan thos daṅ byaṅ chub
sems dpa’i dge ’dun tha dad pa’i sgra med pa’i phyir ro.ston pa ṅan pas bstan pa’i ñes
pa med pa ni bza’ ba la sogs pa’i sgra med pas bstan te, bdag go sñam du ṅar ’dzin pa daṅ,
kun gyis dga’ ba daṅ bde bas lus gnas pa’i phyir ro; bdag daṅ gźan du ’dzin pa’i ñes pa med
pa ni ṅar ’dzin pa la sogs pa’i sgra med pas bstan te, bdag go sñam du ṅar ’dzin pa daṅ,
bdag gi’o sñam du ṅa yir ’dzin pa daṅ, bdag gi bu daṅ chuṅ ma yoṅs su ’dzin pa’i sgra yaṅ
med do.log par lta ba’i ñes pa med pa ni bdud la sogs pa’i sgra med pas bstan te, tshe phyi
ma med par lta ba ñid, mi dge ba la bag med par ’jug pa yin pas bdud de, de’i kun nas
ldaṅ ba daṅ, bag chags kyi sgra yaṅ med ces sbyar ro.Cf. Krp p. 1615.

bdag po rnam par dag pa’i dbaṅ du byas nas ’jig rten gyi khams de na de bźin gśegs pa dgra bcom
pa yaṅ dag par rdzogs pa’i saṅs rgyas kun tu bzaṅ po źes bya ba la sogs pa gsuṅs so. chos
kyi rgyal po ni ji sñed yod pa daṅ ji lta ba bźin du yod pa’i chos thams cad ma lus pa
daṅ phyin ci ma log par thugs su chud pa’i sgo nas mṅa’ mdzad pa’i phyir te, de ma gtogs
par ’jig rten gyi khams de na lha daṅ mi’i rgyal po gźan gaṅ yaṅ med do.

ji ltar bcom ldan ’das śākya thub pa ’khor rnams la yi ge daṅ sgra daṅ brda’i tshig rab tu dbye
bas chos ston pa ltar bcom ldan ’das de ni byaṅ chub sems dpa’ de dag la yi ge daṅ, sgra
daṅ, brda’i tshig rab tu dbye bas chos mi ston to. ’o na ji ltar chos ston ce na? gźan
du na źes bya ba la sogs pa smos te, byaṅ chub sems dpa’ de dag bcom ldan ’das de’i druṅ du
lhags te de bźin gśegs pa’i sku la mig mi ’dzums par bltas pas saṅs rgyas rjes su dran pa’i
tiṅ ṅe ’dzin thob ste, mig ni blun pa yin pas tiṅ ṅe ’dzin rtogs pa mi srid kyi, mig gi
rnam par śes pa daṅ lhan cig tu ’grogs pa’i śes rab kyis rtogs źes bya ba’i tha tshig go
– "If sight is dull (jaḍa) one does not attain concentration (samādhi), it is attained through
insight (prajñā) connected with visual consciousness (cakṣurvijñāna)."28b7-29a1: chos
thams cad skye ba daṅ ’gag pa med par śes rab kyis bzod pa ni mi skye ba’i chos la bzod
pa źes bya ste, sa brgyad pa la bya’o. de ltar saṅs rgyas rjes su dran pa’i tiṅ ṅe ’dzin thob
ma thag tu de bźin gśegs pas byaṅ chub sems dpa’ de dag la mi skye ba’i chos la bzod pa
thob par luṅ yaṅ bstan to.This buddhakṣetra is also refered to in Laṅkā p. 1053-14 on the
subject of non-verbal communication: na ca mahāmate sarvabuddhakṣetreṣu prasiddhābhilāpaḥ,
abhilāpo mahāmate kṛtakaḥ. kvacin mahāmate buddhakṣetre ’nimiṣaprekṣayā dharmo deśyate,
kvacid iṅgitaiḥ, kvacid bhrūvikṣepeṇa, kvacin netrasaṃcāreṇa, kvacid āsyena, kvacid vijṛmbhitena,
kvacid utkāsanaśabdena, kvacit kṣetrasmṛtyā, kvacit spanditena; yathā mahāmate animiṣāyāṃ
gandhasugandhāyāṃ ca lokadhātau samantabhadrasya tathāgatasyārhataḥ samyaksaṃbuddhasya
buddhakṣetre ’nimiṣair netraiḥ prekṣamāṇās te bodhisattvā mahāsattvā anutpattikadharmakṣāntiṃ
pratilabhante ’nyāṃś ca samādhiviśeṣān. ata evāsmāt karaṇān mahāmate nābhilāpasadbhāvāt
santi sarvabhāvāḥ ... Cf. also Aṣṭādaśa (60) p. 7124.

bdag po rnam par dag par yaṅ rjes su dran par bya ba’i mtshan ma thams cad daṅ bral ba’i sgo
nas bstan te, de la rjes su dran par bya ba’i mtshan ma daṅ bral ba yaṅ rnam pa bźi ste,
1) yon tan yid la byed pa rjes su dran pa ma yin daṅ, 2) saṅs rgyas rjes su dran pa’i skyon
mtshan ma daṅ bcas pa la dmigs pa spaṅs pa daṅ, 3) rjes su dran pa’i phan yon daṅ, 4) tiṅ
ṅe ’dzin de’i ’bras bu’o.29a2-3: yon tan yid la byed pa rjes su dran pa ma yin pa yaṅ rnam
pa lṅas bstan te.

loṅs spyod rdzogs pa’i sku la dmigs pa rjes su dran pa ma yin pa ni gaṅ gzugs kyi mtshan ñid
kyis rab tu ma phye ba źes bya bas bstan te, de bźin gśegs pa’i loṅs spyod rdzogs pa’i sku
mtshan daṅ dpe byad kyis brgyan pa’i gzugs su yid la byas śiṅ bsgoms pas saṅs rgyas rjes
su dran pa’i tiṅ ṅe ’dzin ’di bskyed pa ma yin pas rab tu phye ba źes bya’o. de’i ci’i phyir
źe na? skabs ’dir saṅs rgyas ni chos kyi sku la bya bar ’dod la de ni mtshan daṅ dpe byad
la sogs pa mtshan ma gaṅ gis raṅ bźin yaṅ ma yin źiṅ, mtshan ma can gyi śes pa gaṅ gis
kyaṅ rtogs par bya ba ma yin te, gaṅ gi tshe mtshan ma thams cad spaṅs nas de bźin gśegs
pa chos kyi skur mthoṅ ba, de’i tshe don dam par saṅs rgyas rjes su dran pa źes kyaṅ bya la,
de ltar mthoṅ ba’i tshe de kho na mthoṅ ba yin pas byaṅ chub sems dpa’ de mi skye ba’i
chos la bzod pa thob par luṅ ston par yaṅ mdzad pa’i phyir ro. bśad pa’i tshul ’dis sprul
pa’i sku la sogs pa ’og ma rnams la yaṅ bsgre bar bya’o.sprul pa’i sku la dmigs pa rjes su
dran pa ma yin pa ni rigs daṅ, rus daṅ, cho rigs kyis rab tu ma phye ba źes bya bas bstan
te; rigs ni śākya’i rigs la sogs pa’o, rus ni gau ta ma la sogs pa’o, cho rigs ni rigs mthon
por skyes pa ñid la bya’o. vārttā is very uncertain.rgyu yid la byed pa rjes su dran pa
ma yin pa ni sṅon gyi mtha’i dkar po’i spyod pas rab tu ma phye ba źes bya bas bstan te,
dkar po’i spyod pa ni pha rol tu phyin pa rnams te, de dag spyod pa’i rgyu las saṅs rgyas
grub bo źes yid la byas pas bskyed pa ma yin źes bya ba’i tha tshig go.phyi ’bras bu yid
la byed pa’i rjes su dran pa ma yin pa ni phyi ma’i mtha’ śes pa la sems pas rab tu ma phye
ba źes bya bas bstan te, dkar po’i spyod pa de’i ’bras bu phyi ma’i mthar thams cad mkhyen
pa’i ye śes ’grub par yid la byed pas ma bskyed ces bya ba’i don to.da ltar snaṅ ba la
dmigs pa rjes su dran pa ma yin pa ni da ltar byuṅ ba la gnas pas rab tu ma phye ba źes bya
bas bstan te, mṅon sum du snaṅ ba’i de bźin gśegs pa ni da ltar byuṅ ba ste, de la dmigs
pas kyaṅ bskyed pa ma yin źes bya ba’i tha tshig go.de ltar loṅs spyod rdzogs pa’i sku la
sogs pa de bźin gśegs pa’i yon tan mtshan mar bzuṅ ste, yid la byas pa ni saṅs rgyas rjes
su dran pa ma yin par bstan to.Same as in Dbh. p. 1015.saṅs rgyas rjes su dran pa’i skyon
mtshan ma daṅ bcas pa la dmigs pa spaṅs pa yaṅ rnam pa bcu bdun gyis bstan te, śes bya’i
mtshan ma’i rnam pa las ’das pa ni phuṅ po daṅ, khams daṅ, skye mched kyis rab tu ma phye
ba źes bya bas bstan to.tha sñad kyi mtshan ma thams cad las ’das pa ni mthoṅ ba daṅ thos
pa daṅ bye brag phyed pa daṅ rnam par rig pas rab tu ma phye ba źes bya bas bstan te, mthoṅ
ba ni mig gis so, thos pa ni rna bas so, bye brag phyed pa ma mthoṅ ma thos par bdag ñid
kyis bsams śiṅ bcal la ñe bar brtags pa’o, rnam par rig pa ni naṅ so so raṅ gis rig pa daṅ
rtogs pa daṅ reg pa daṅ mṅon sum du byas pa ste; mthoṅ ba la sogs pa de dag la brten nas
gźan dag la tha sñad du brjod pas na tha sñad ces bya’o.kun nas ñon moṅs pa’i sems kyi mtshan
ma thams cad las ’das pa’i sems daṅ, yid daṅ, rnam par śes pas rab tu ma phye ba źes
bya bas bstan te, sems ni kun gźi rnam par śes pa’o, yid ni ñon moṅs pa can gyi yid do, rnam
par śes pa ni dmigs pa rnam par ’byed pa mig la sogs pa’i rnam par śes pa’o. In Yogācāra
citta, manas and vijñāna are taken to designate ālayavijñāna, the consciousnesses, vijñāna,
of the eye, ear, etc., and their controller, manas, while in Mādhyamika they are synonyms.
Cf. introduction.ma źi ba’i mtshan ma thams cad las ’das pa ni spros pa daṅ rgyu bas
rab tu ma phye ba źes bya bas bstan te, spros pa ni gzuṅ ba daṅ ’dzin par rtog pa’o, rgyu
ba ni ’dod chags la sogs pa sems la rgyu ba’o.mi skye mi ’gag pas skye ba daṅ ’jig pa’i mtshan
ma las ’das pa ni skye ba daṅ, gnas pa daṅ, ’jig pas rab tu ma phye ba źes bya bas bstan
te, rkyen gyi dbaṅ gis rgyud sṅa na ma byuṅ ba las daṅ po chos gaṅ ’byuṅ ba ni skye ba
źes bya’o, skyes ma thag pa’i skad cig rjes su ’jug pa ni gnas pa źes bya’o, skye ba’i skad
cig phan chad mi gnas pa ni ’jig pa źes bya’o.gnod pa daṅ phan pa med pas gnod pa daṅ phan
par byed pa’i mtshan ma las ’das pa’i bzuṅ ba daṅ, rtsod pa daṅ, btaṅ bas rab tu ma phye
ba źes bya bas bstan te, bzuṅ ba ni sems naṅ du ’du ba’o, rtsod pa ni sems la gnod pa ’byuṅ
ba’o.dmigs pa las ma rmoṅs pa yid la bya ba’i mtshan ma las ’das pa ni dran pa daṅ yid
la byed pas rab tu ma phye źes bya bas bstan te, dran pa ni dmigs par bya ba’i dṅos po ma
brjed pa’o, yid la byed pa ni sems gtod pa’o.30a4-6 interprets according to the pramāṇas
and, alternatively, to the three kinds of religious ways: rtog ge’i yul gyi mtshan ñid kyi
mtshan ma las ’das pa ni rtog pa daṅ, rnam par rtog pa daṅ, yoṅs su rtog pas rab tu ma phye
ba źes bya bas bstan te, rtog ge rnams kyi yul ni luṅ daṅ rjes su dpag pa daṅ, mṅon sum
gyi tshad ma gsum gyis rtog pa ste, gźuṅ gi tshig gsum daṅ go rims pa bźin du sbyar ro.
yaṅ na, ñan thos kyi yid la byed pas ’phags pa’i bden pa bźi la rtog pa daṅ, raṅ saṅs rgyas
kyi yid la byed pa rten ciṅ ’brel par ’byuṅ ba la rnam par rtog pa daṅ, byaṅ chub sems dpa’i
yid la byed pa stoṅ pa ñid du yoṅs su rtog pas kyaṅ rjes su dran pa ’di ma bskyed ces
sbyar ro.mtshan ma med pa yin pas mtshan ma thams cad las ’das pa ni chos kyi mtshan ñid
daṅ raṅ gi mtshan ñid kyis rab tu ma phye ba źes bya bas bstan te, chos kyi mtshan ñid mi
rtag pa la sogs pa spyi’i mtshan ñid la bya’o, raṅ gi mtshan ñid ni sa’i mtshan ñid sra ba
la sogs pa’o.du ma mi rtag pa’i mtshan ma las ’das pa ni gcig daṅ, tha dad pa daṅ, so so
bas rab tu ma phye ba źes bya bas bstan te, sku mṅon sum du snaṅ ba daṅ, sku’i chos ñid gcig
par yid la byed pa daṅ, tha dad par yid la byed pa daṅ, sku’i chos ñid du mar yid la byed
pa gaṅ gis kyaṅ ma phye źes bya ba’i don to.rnam par śes pa’i spyod yul gyi mtshan ma las
’das pa ni sems kyi dmigs pa bgraṅ bas rab tu ma phye ba źes bya bas bstan to, dbugs phyi
naṅ du rgyu ba gcig nas bcu daṅ, bcu nas brgya stoṅ gi bar du bgraṅ ba las kyaṅ ma skyes
źes bya ba’i tha tshig go.phyi daṅ naṅ gi mtshan ma las ’das pa ni naṅ daṅ phyi rol du g-yo
bas rab tu ma phye ba źes bya bas bstan te, tiṅ ṅe ’dzin gyi ro myoṅ bar byed pa daṅ phyi’i
yul la sems ’phro ba ni naṅ daṅ phyi rol tu g-yo ba’o.rnam par byaṅ ba blaṅ ba daṅ kun
nas ñon moṅs pa spoṅ ba’i mtshan ma las ’das pa ni rnam par rtog pa’i mtshan ma daṅ, blaṅ
ba daṅ dor bas rab tu ma phye ba źes bya bas bstan te, rnam par rtog pa ni bzaṅ ṅan du
’byed pa ste, rnam par byaṅ ba blaṅ ba daṅ, kun nas ñon moṅs pa ’dor bar rtog pa’o.gzugs kyi
mtshan ñid kyi mtshan ma las ’das pa ni kha dog daṅ, dbyibs daṅ, rtags kyis rab tu ma phye
ba źes bya bas bstan te, kha dog ni gser daṅ bai dūrya la sogs pa’i kha dog go; dbyibs
ni riṅ ba daṅ thuṅ ba la sogs pa ste, de dag ñid sems kyi mtshan mar bya ba yin pas rtags
źes bya’o.spyod lam gyi mtshan ma las ’das pa ni spyod lam daṅ, spyad pa daṅ, spyod pas rab
tu ma phye ba źes bya bas bstan te, spyad pa ni ’phral gyi bya ba’o, spyod pa ni groṅ du
’jug ciṅ bsod sñoms len pa la sogs pa’o.dkar po’i phyogs kyi mtshan ma las ’das pa ni tshul
khrims daṅ, tiṅ ṅe ’dzin daṅ, śes rab daṅ, rnam par grol ba daṅ, rnam par grol ba’i ye
śes mthoṅ ba yid la byed pas rab tu ma phye ba źes bya bas bstan te, zag pa med pa’i phuṅ
po lṅa po ’di dag gis ni dkar po’i chos thams cad bsdus la, de lta bur yid la byas pa las
rjes su dran pa ’di ma skyes źes bya ba’i tha tshig go.’bras bu’i mtshan ma la dmigs pa las
’das pa ni stobs daṅ, mi ’jigs pa daṅ, saṅs rgyas kyi chos ma ’dres par sgro btags pas
rab tu ma phye ba źes bya bas bstan te, byaṅ chub sems dpa’i spyod pa’i ’bras bu stobs daṅ
mi ’jigs pa la sogs pa saṅs rgyas yin par ’dzin na, de ñid sgro btags pa yin pas de ltar
bsgoms śiṅ yid la byas pa las kyaṅ saṅs rgyas rjes su dran pa ’di skyes pa ma yin pas rab
tu ma phye ba źes bya’o.

rjes su dran pa’i phan yon yaṅ rnam pa gñis kyis bstan te, de kho na’i mtshan ñid la ’jug pa
daṅ, phyin ci log spaṅs pa’o.31a3-5: de kho na’i mtshan ñid la ’jug pa yaṅ rnam pa gsum gyis
bstan te, thams cad du soṅ ba’i don ni ’di ltar saṅs rgyas rjes su dran pa ni bsam gyis
mi khyab ces bya bas bstan te, bsam par byed pa daṅ bsam par bya ba las ’das pas rtog ge
rnams kyis bsam gyis mi khyab ste, nam mkha’ daṅ ’dra źes bya ba’i tha tshig go. sems kyi
spros pa med pa ni rgyu ba med pa źes bya bas bstan te, gzuṅ ba daṅ ’dzin par rnam par rtog
pa’i spros pa med pas na rgyu ba med pa źes bya’o. gźan la bstan du med pa ni rnam par
rig pa med pa’i mtshan ñid de źes bya bas bstan te, de’i tshe raṅ ñid kyis kyaṅ dkar po’am
dmar po źes bya ba la sogs pas rnam par rig pa med na gźan la bstan par ga la nus źes bya
ba’i don to.thams cad du soṅ ba’i don de ñid kyaṅ rnam pa gsum gyis rgyas par bstan te:From
its Yogācāra viewpoint ṭ. 31a6-7 asserts that amamā refers to being beyond the workings
of the kliṣṭamanas, the impure mind, or ego, that the recollection of the Buddha is without
thought-constructions and apprehensions of an ego in the "body" that really includes total
consciousness (ālayavijñāna): ñon moṅs pa can gyi yid kyis rnam par śes pa’i dmigs pa
las ’das pa ni ṅa’i ba med pa źes bya bas bstan te: ji ltar ñon moṅs pa can gyi yid ma rig
pa daṅ, bdag tu lta ba daṅ, ṅa’o sñam pa’i ṅa rgyal daṅ, sred pa’i mtshan ñid kyi ñon moṅs
pa rnam pa bźi daṅ ldan pas kun gźi rnam par śes pas bsdus pa’i lus ’di la bdag tu dmigs
śiṅ rtog pa ji ltar, de’i dus na mi rtog pa’i phyir ṅa’i ba med pa’o. See further in the
introduction.31a7-b2: gzuṅ ba daṅ ’dzin par rtog pa las ’das pa ni yid la byed pa daṅ bral
ba źes bya bas bstan te, gzuṅ ba daṅ ’dzin pa’i tshul du yid la mi byed ces bya ba’i don
to.31b1-2: mi śes pa’i rtog pa med pa ni dran pa med ciṅ yid la byed pa med pa gnas pa med
pa’o źes bya bas bstan te: de ltar gzuṅ ba daṅ ’dzin pa’i yid la byed pa daṅ bral na ’gog
pa’i sñoms par ’jug pa daṅ ’du śes med pa’i sñoms par ’jug pa ltar, ci yaṅ mi dran pa yin
nam źe na? dran pa med pa daṅ yid la byed pa med pa’i gnas ma yin te, yaṅ dag pa’i śes rab
kyis phyin ci ma log pa’i don mṅon sum du byed pa’i phyir ro – "...Thus when there is no
mental effort (manasikāra) concerned with the objects and grasping them, it is like the state
of meditation of cessation (nirodhasamāpatti) or the state of meditation with no concepts
(asaṃjñisamāpatti), but is this absence of recollection? [No,] it is not a state of absence
of recollection or mental effort either, it is realizing (sākṣātkaraṇa) the unperverted
meaning (aviparītārtha) by means of right insight (samyakprajñā)."sems kyi spros pa med
pa ñid kyaṅ rnam pa bdun gyis rgyas par bstan te, skye ba daṅ ’jig pa’i rgyu’i spros pa
las ’das pa ni phuṅ po daṅ, khams daṅ, skye mched ’byuṅ ba daṅ ’jig pa’i gnas ma yin źes
bya bas bstan te, chos de dag skye ba daṅ ’jig pa’i rgyu byed pa ni spros pa yin te, de lta
bu’i rgyu mi byed ces bya ba’i tha tshig go.riṅ du soṅ ba ni thogs pa ma yin źes bya bas
bstan te, nam mkha’ daṅ ’dra ba’i chos kyi dbyiṅs rtogs pa’i phyir saṅs rgyas rjes su dran
pa de yul daṅ dus gaṅ la yaṅ thogs pa med par ’jug go.skabs med pa ni ’jug pa ma yin źes
bya bas bstan te, skyon ’di lta bu źig yod ces klan ka’i skabs yod pa ni ’jug pa źes bya
ste, de med pa’i don to.skyes nas thob pa daṅ sbyor ba’i śes rab kyis mi rtog pa ni gnas ma
yin źes bya ba bstan te, śes rab de ñid kyis mi rtog pa’i phyir ro. bsgom pa’i śes rab kyis
de kho na la dmigs pa ni mi gnas pa ma yin źes bya bas bstan te, śes rab goṅ ma gñis kyis
mi rtog par bsgom pa’i śes rab kyis saṅs rgyas rjes su dran pa ’di mṅon sum du byed pa’i
phyir ro. gzuṅ ba daṅ ’dzin par mi rtog pa ni rab tu gnas pa ma yin źes bya bas bstan te,
gzuṅ ba daṅ ’dzin pa’i tshul du mi rtog ces bya ba’i tha tshig go. dkar po’i phyogs la
mi rtog pa ni yaṅ dag par gnas pa ma yin źes bya bas bstan te, de bźin gśegs pa’i sku la mi
rtag pa daṅ, sdug bsṅal ba daṅ, stoṅ pa daṅ, bdag med pa’i rnam pa lta bur yaṅ dmigs par
mi byed pa’i phyir ro.gźan la bstan du med pa yaṅ rnam par śes pa’i gnas su gyur pa las ’das
pa źes bya ba’i don rnam pa gcig gis rgyas par bstan te, gzugs kyi rnam par śes pa’i gnas
ma yin źes bya ba la sogs pa rgyas par smos pa’o. de la dkar po daṅ sṅon po daṅ riṅ po
daṅ thuṅ ṅu la sogs pa ni gzugs kyi rnam par śes pa ste, dṅos su na mig gi rnam par śes pa
la bya’o. de ltar na mig gi rnam par śes pas dmigs pa’i yul ma yin pa’am, yaṅ na mig gi
rnam par śes pa skyed pa’i rgyu mi byed pas na gnas ma yin pa źes bya ste, lhag ma rnams la
yaṅ ci rigs par sbyar ro.

phyin ci log spaṅs pa bstan pa’i phyir yaṅ saṅs rgyas rjes su dran pa źes bya ba la sogs pa
smos so. de yaṅ miṅ gis smos pa ’di rnams kyis bstan te: yod pa daṅ med pa la dmigs pa daṅ
rnam par rtog pa las śin tu ’das pa daṅ, ṅag daṅ sems daṅ lus kyis bskyod pa’i spros pa med
pa daṅ, tha sñad med pa daṅ, ñan thos kyis rnam par grol bar ma lhuṅ ba daṅ, ñiṅ mtshams
sbyor ba med pa daṅ, rtog dpyod las ’das pa daṅ, gaṅ zag la bdag med par rtogs pa daṅ, ñon
moṅs pa’i rgyu lta bu med pa daṅ, sṅon daṅ phyi ma’i mtha’ las ’das pa daṅ, gzuṅ ’dzin
gyi dri ma glo bur daṅ bral bas raṅ bźin gyis dag pa daṅ, ’jig rten gyi sñoms par ’jug pa’i
ro myaṅ ba’i dri ma yid sim pa daṅ, lus bde ba las ’das pa daṅ, raṅ bźin gyis mya ṅan las
’das pa daṅ, ’bras bu mṅon du byas pas brtson ’grus brtsams pa las ’das pa daṅ, phuṅ po
lṅa’i mtshan ñid las ’das pa daṅ, bsnan pa daṅ dor ba med pa daṅ, kun gźi med pa daṅ, tshor
ba rnam pa gsum med pas gaṅ la yaṅ chags pa med pa daṅ, ma skyes pa daṅ, sems daṅ sems las
byuṅ ba’i tshogs la mi brten pa daṅ, zla med pa daṅ, phuṅ po gźan len pa daṅ bral ba daṅ,
ñon moṅs pa med pa daṅ, phuṅ po lṅa daṅ bral ba daṅ, raṅ bźin gyis źi ba daṅ, chos kyi
dbyiṅs su ’jug pa daṅ, dbaṅ po daṅ yul gyis ma bskyed pas bstan to. de la saṅs rgyas rjes
su dran pa źes bya ba ni goṅ du smos pa’i saṅs rgyas rjes su dran pa la bya’o.32b1-2: dmigs
pa thams cad la mi gnas pa źes bya bas yod pa daṅ med pa la mi dmigs pa bstan pa, dmigs
pa thams cad ni yod pa la dmigs, yaṅ na ni med pa la dmigs pa yin na, de’i dus na yod par
yaṅ mi dmigs, med par yaṅ mi dmigs pas na, dmigs pa thams cad la mi gnas pa źes bya’omtshan
ma thams cad mi ldaṅ ba źes bya bas rnam par rtog pa las śin tu ’das pa bstan to, mtshan
ma’i ’dod chags daṅ źe sdaṅ daṅ gti mug daṅ, skyes pa daṅ bud med la sogs par rtog pa ste,
de lta bu’i mtshan ma sems la mi ’byuṅ bas na ldaṅ ba źes bya’o.g-yo ba daṅ, sems pa daṅ,
bskyod pa thams cad kyi rgyu ba med pa źes bya bas ṅag daṅ sems daṅ lus kyis bskyod pa’i
spros pa med par bstan te, tshig tu ’byin pa ni g-yo ba’o, sems la rtog pa ni sems pa’o,
lus kyi ’gul ba ni bskyod pa ste, de gsum char med pas na rgyu med pa’o.mthoṅ ba daṅ, thos
pa daṅ, bye brag phyed pa daṅ, rnam par rig par mi skye źes bya ba tha sñad med par bstan
te, mthoṅ ba la sogs pas gźan dag la tha sñad du byed pa med de, de dag thams cad spaṅs pas
na mi skye ba źes bya’o.dbaṅ po daṅ rnam par grol ba’i mtshan ñid thams cad kyi rjes su
mi ’gro źes bya bas ñan thos kyis rnam par grol bar ma lhuṅ ba bstan te, dbaṅ po ni dad pa
la sogs pa ste, gaṅ gis rnam par grol bar byed pa’o; rnam par grol ba ni ñan thos kyi mya
ṅan las ’das pa ste, gaṅ du rnam par grol ba’o; stoṅ pa ñid du dmigs kyaṅ de’i tshe ñan
thos kyi mya ṅan las ’das par ma lhuṅ bas na rjes su mi ’gro ba źes bya’o.sems gcig nas gcig
tu ñiṅ mtshams sbyor ba med pa źes bya bas ñiṅ mtshams sbyor ba med par bstan te, sems
kyi skad cig ma sṅa ma’i rjes su phyi ma rnams rgyun du ’byuṅ ba ni sems gcig nas gcig tu
ñiṅ mtshams sbyor ba źes bya’o, de’i dus na sems kyi skad cig ma sṅa ma’i rjes su phyi ma
’jug pa med pas na mtshams sbyor ba med pa źes bya’o.rtog pa daṅ rnam par rtog pa thams cad
ñe bar źi ba źes bya bas rtog dpyod las ’das pa bstan te, ’dod chags daṅ źe sdaṅ la sogs
pa ñon moṅs pa rnams la rtog pa ni rtog pa’o; dad pa daṅ śes rab la sogs pa rnam par byaṅ
ba la rtog pa ni rnam par rtog pa ste, de’i dus na de gñis ka la rtog pa med pa’i phyir ñe
bar źi ba źes bya’o.ñes pa daṅ, rjes su chags pa daṅ, khoṅ khro ba bcom pa źes bya bas gaṅ
zag la bdag med par rtogs pa bstan te, chags pa daṅ khoṅ khro ba ñid skyon yin pas na ñes
pa źes bya’o, gaṅ zag la bdag med par rtogs te, lag mthil daṅ nam mkha’ mñam źiṅ, ste’u
daṅ tsandan du ’dra bar ’dzin pa la de ñid med pas na bcom pa źes bya’o.rgyu’i mtshan ñid
rnam par chad pa źes bya bas ñon moṅs pa’i rgyu lta bu med par bstan te, ñon moṅs pa rnams
kyi rgyu ni bdag tu lta ba ste, bdag tu lta ba spaṅs pas na rgyu’i mtshan ñid rnam par chad
pa źes bya’o.pha rol daṅ, tshu rol daṅ, dbus daṅ, mthar ’dzin pa thams cad yaṅ dag par
chad pa źes bya bas sṅon daṅ phyi ma’i mtha’ las ’das pa bstan te, de la ’das pa’i dus su
rtog pa ni pha rol gyi mthar ’dzin pa’o, ma ’oṅs pa’i dus su rtog pa ni tshu rol gyi mthar
’dzin pa’o, da ltar gyi dus su rtog pa ni dbus kyi mthar ’dzin pa ste, dus gsum la rtog
pa med pas na mthar ’dzin pa thams cad yaṅ dag par chad pa źes bya’o. Read dbus with ṭ insted
of dpuṅ.sgro btags pa med pas ’od gsal ba źes bya ba gzuṅ ’dzin gyi dri ma glo bur daṅ
bral bas raṅ bźin gyis dag par bstan te, gzuṅ ba daṅ ’dzin pa yod par rtog pa ni sgro btags
pa źes bya’o, gzuṅ ba daṅ ’dzin pa yod pa mi rtog pas na ’od gsal ba źes bya ste, raṅ bźin
gyis rnam par dag pa’i mtshan ñid do źes bya ba’i don to.phye ba med pa’i phyir dga’ ba
med pa daṅ, myaṅ ba med pa’i phyir bde ba med pa źes bya bas ’jig rten gyi sñoms par ’jug
pa’i ro myaṅ ba’i dri ma yid sim pa daṅ, lus bde ba las ’das pa bstan te, yid sim pa med
pa’i phyir dga’ ba med pa źes bya ba’i don to; myaṅ ba ni sems kyi bsam gtan gyi ro myaṅ
ba ste, bsam gtan gyi ro myaṅ ba med pa’i phyir lus bde ba med pa’o.gzod ma nas źi bas yoṅs
su gduṅ ba med pa źes bya bas raṅ bźin gyis mya ṅan las ’das pa bstan te, gzod ma nas ma
’oṅs pa’i dus te, de’i dus nas kyaṅ źi ba ni raṅ bźin gyis mya ṅan las ’das pa źes bya ba’i
don to.’bad pa thams cad daṅ bral bas rnam par grol ba’i mtshan ñid do źes bya bas ’bras
bu mṅon du byas pas brtson ’grus brtsams pa las ’das pa bstan te ’bad pa thams cad ni mñan
pa daṅ bsam pa daṅ bsgom pa la sogs pa brtson ’grus rtsom pa ste, rnam par grol ba’i ’bras
bu mṅon sum du spyad pas na ’bras bu de mṅon sum du bya ba’i phyir mñan pa la sogs pa’i
brtson ’grus brtsams pa med pas ’bad pa thams cad daṅ bral ba źes bya’o.gzugs med pas lus
med pa’o; tshor ba med pas tshor bar gyur pa med pa’o; mdud pa med pas mdud pa daṅ bral
ba’o; ’du mi byed pas ’dus ma byas pa’o; rnam par śes pa med pas rnam par mi rig pa’i mtshan
ñid do źes bya bas phuṅ po lṅa’i mtshan ñid las ’das pa bstan te, thogs pa daṅ bcas pa’i
gzugs med pas na chos kyi dbyiṅs de lus med pa źes bya’o. bde ba daṅ, sdug bsṅal ba daṅ,
bde ba yaṅ ma yin sdug bsṅal ba yaṅ ma yin pa’i tshor ba med pas na bde ba la sogs pas tshor
bar gyur pa med pa źes bya’o. yul la mtshan mar ’dzin pa ni mdud pa źes bya ste, yul la
mtshan mar ’dzin pa med pas na mdud pa med pa źes bya’o, de bas na mdud pa daṅ bral ba ste,
mtshan mar ’dzin pa daṅ bral ba źes bya ba’i don to. dge ba daṅ mi dge ba mṅon par ’du
mi byed pas ’dus ma byas źes bya’o. rnam par śes pa bdun la sogs pa med pas na rnam par śes
pa med pa ste, de bas na rtogs par mi ruṅ ba’i mtshan ñid do. In this enumeration of the
five skandhas perception, saṃjñā, is called knots, since it binds experience to the distinguishing
marks of the objects. Cf. Kośa p. 1016: saṃjñā nimittodgrahaṇātmikā.mi ’dzin pas
len pa med pa’o, mi gtoṅ bas na dor ba med pa’o źes bya bas bsnan pa daṅ dor ba med pa bstan
te, tiṅ ṅe ’dzin gyi skyon mtshan ma yid la mi byed pas na yid la mi ’dzin pas te len
pa med pa źes bya’o; de lta mod kyi de kho na bsgom pa mi gtoṅ bas na dor ba med pa źes bya’o.Interpreted
as ālayavijñāna: gnas pa med pas mi gnas pa’o źes bya bas kun gźi med par
bstan te, gnas ni sa bon thams cad kyi rten kun gźi rnam par śes pa’o, de’i tshe kun gźi
rnam par śes pa med pas na gnas med pa ste, de ltar bag chags thams cad mi gnas pa’i phyir
mi gnas pa źes bya’o.tshor ba daṅ bral bas mi ’dug pa’o źes bya bas tshor ba gsum med pas
gaṅ la yaṅ chags pa med pa bstan te, bde ba daṅ sdug bsṅal ba daṅ bde ba yaṅ ma yin sdug
bsṅal ba yaṅ ma yin pa’i tshor ba rnam pa gsum daṅ bral bas mi ’dug pa ste, ci la yaṅ ma chags
pa źes bya ba’i don to.mi ’byuṅ bas na med par mi ’gyur ba’i mtshan ñid do źes bya bas
ma skyes pa bstan te, mi ’byuṅ ba źes bya ba ni ma skyes pa źes bya ba’i don to; ma skyes
pas med par mi ’gyur ba ni phyis kyaṅ ’gag par mi ’gyur źes bya ba’i don to.dran pa daṅ,
yid la byed pa daṅ, sems daṅ sems las byuṅ ba’i chos thams cad kyis ma bzuṅ ba źes bya bas
sems daṅ sems las byuṅ ba’i tshogs la mi rten pa bstan te, dṅos po rnams ma brjed pa ni
dran pa’o, de ñid yaṅ nas yaṅ du sems pa ni yid la byed pa ste, dran pa daṅ yid la byed pa
daṅ dad pa daṅ brtson ’grus la sogs pa sems daṅ sems las ’byuṅ ba’i tshogs gaṅ la yaṅ mi
rten pas na bzuṅ ba źes bya’o.mchog tu ’dzin pa med pa źes bya bas zla med pa bstan te, mchog
tu ’dzin pa ni phan tshun du ’gran pa’o, chos kyi dbyiṅs rnam par dag pa la ’gran pa’i
’gran zla med pas na mchog tu ’dzin pa med pa źes bya’o.len pa med pa źes bya bas phuṅ po
gźan len pa daṅ bral ba bstan te, len pa ni tshor bas gźan du phuṅ po len pa ste, de med
pas na len pa med pa źes bya’o.’bar ba med pa źes bya bas ñon moṅs pa med pa bstan te, ’bar
ba ni ñon moṅs pa rnams la bya ste, de dag thams cad spaṅs pas na ’bar ba med pa źes bya’o.
Read ’bar with ṭ for text ’dor.rab tu źi ba źes bya bas phuṅ po lṅa daṅ bral ba bstan
te, phuṅ po lṅa spaṅs pas na rab tu źi ste, mya ṅan las ’das par gyur ces bya ba’i don to.gzod
ma nas ma skyes pa, mi skye bas rab tu phye ba źes bya bas raṅ bźin gyis źi ba bstan
te, gzod ma nas ma skyes pa ni daṅ po nas skye ba med pa ste, de bas na mi skye ba las byuṅ
bas na mi skye bas rab tu phye ba źes bya’o.chos kyi dbyiṅs su yaṅ dag par ’du ba, mñam
źiṅ mi mñam pa med par gyur pa, nam mkha’ daṅ mtshuṅs śiṅ mñam pa źes bya bas chos kyi dbyiṅs
su ’jug pa bstan te, chos kyi dbyiṅ su yaṅ dag par ’du źes bya ba ni saṅs rgyas rjes su
dran pa daṅ chos kyi dbyiṅs gñis mtshan ñid gcig ces bya ba’i don to, ji ltar mtshan ñid
gcig sñam pa la mñam źiṅ mi mñam par gyur pa med pa źes bya bas smos te, chos kyi dbyiṅs
daṅ saṅs rgyas rjes su dran pa gñis mñam ste, ’dra źiṅ mi ’dra ba med pas na mtshan ñid gcig
pa’o, dpe ci daṅ ’dra sñam pa la nam mkha’ daṅ mtshuṅs śiṅ mñam pa źes smos te, dper na
śiṅ daṅ ñe ba’i nam mkha’ daṅ, rtsig pa daṅ ñe ba’i nam mkha’ mtshan ñid tha dad pa med de,
’dra ba de bźin du chos kyi dbyiṅs daṅ saṅs rgyas rjes su dran pa gñis kyaṅ mtshan ñid
mi ’dra ba med de, mtshuṅs pa’i phyir ro.mig daṅ gzugs kyi lam las ’das pa, de bźin du rna
ba daṅ sgra daṅ, sna daṅ dri daṅ, lce daṅ ro daṅ, lus daṅ reg bya daṅ, yid daṅ, chos kyi
lam las ’das pa yin źes bya bas dbaṅ po daṅ yul gyis ma bskyed pa bstan te, mig gi dbaṅ po
daṅ gzugs gñis kyis ma bskyed pas na lam las ’das pa źes bya ste, lhag ma rnams la yaṅ de
bźin du sbyar bar bya’o.

tiṅ ṅe ’dzin de’i ’bras bu thob pa bstan pa’i phyir smras pa saṅs rgyas rjes su dran pa źes
bya ba la sogs pa’o.34b6-7: saṅs rgyas kyi rjes su dran pa ’di ’dra ba źes bya ba la saṅs
rgyas rjes su dran pa goṅ du bśad pa lta bu byaṅ chub sems dpa’ de dag gis rab tu ’thob ste,
rñed do źes bya ba’i don to.chos thams cad la thogs pa med pa daṅ chags pa med par śes
pa ye ses ni chos thams cad la sgrib pa med pa’i ye śes źes bya ste, don du na thams cad mkhyen
pa’i ye śes thob par ’gyur źes bya ba’i tha tshig go. saṅs rgyas bcom ldan ’das thams
cad kyis gsuṅs pa ’dzin źes bya ba ni rjes su dran pa de thos nas kun rdzob tu de bźin gśegs
pas bśad pa’i gsuṅs rab yan lag sde bcu gñis la sogs pa’i don daṅ tshig rnams ’dzin ciṅ
mi brjed pa’i phyir brjed par mi byed ces bya’o; dran par yaṅ mi byed ces bya ba ni don
dam par na chos de dag kyaṅ stoṅ pas btags pa tsam du zad de yod pa ma yin pas na dran par
yaṅ mi byed do. sgra’i don thams cad rnam par ṅes pa źes bya ba ni bśad par bya ba’i chos
thams cad kyi don phyin ci ma log par khoṅ du chud pa’i don kyaṅ rñed par ’gyur źes bya
ba’i don to.

ji ltar ’di na źes bya ba la ji ltar saṅs rgyas śākya thub pa’i źiṅ ’di na gñis kyi rgyu daṅ
rkyen gyis yaṅ dag par lta ba ston te, gźan gyis bśad pa’i sgra’i rkyen daṅ, so so raṅ gis
rig pa’i rgyu gñis kyis yaṅ dag pa’i lta ba ston to. de ltar na saṅs rgyas kun tu bzaṅ po’i
źiṅ de ni gñis kyi rgyu daṅ rkyen gyi lta ba mi ston te; de ci’i phyir źe na? sgras chos
’chad pa ni med kyi, byaṅ chub sems dpa’ de dag tshul bźin yid la byed pas yaṅ dag pa’i
lta ba bskyed pa’i phyir ro. de la gźan gyi sgras ni lhan cig byed pa’i grogs bstan to. tshul
bźin yid la byed pas gtso bo’i rgyu bstan to. byaṅ chub sems dpa’ de dag gis de bźin
gśegs pa de mthoṅ ma thag tu źes bya ba la sogs pas saṅs rgyas rjes su dran pa’i tiṅ ṅe ’dzin
de’i ’bras bu bstan te, don rnam par ṅes pa źes bya ba ni goṅ du smos pa’i tshul gyis
mtshan ma thams cad rnam par spaṅs pa źes bya ba’i tiṅ ṅe ’dzin de ñid chos kyi dbyiṅs rnam
par dag pa’i don gtan la phab ciṅ ma nor bar śes pa yin pa’i phyir don rnam par ṅes pa źes
bya ste, de chud pa las pha rol tu phyin pa drug yoṅs su rdzogs par bye do źes bya ba daṅ
sbyar ro.Akṣ. tib. ins.: "They also get the prophecy connected with tolerating the fact
that all moments of existence are unborn." All the other sources, T1 p. 186c19, T2 p. 586a10
and ṭ. fol. 35a7, omit this sentence here. It is repeated Akṣ. tib. p. 153.

de ci’i phyir źe na źes bya ba la don rnam par ṅes pa khoṅ du chud pa las pha rol tu phyin pa
drug ji ltar rdzogs par ’gyur źes bya ba’i tha tshig go.lakṣaṇābhiniveśaprahāṇa is to be
taken in the meaning of "not being attached to the distinguishing marks of the perception
(saṃjñānimitta) of the essential characters of form": gaṅ gzugs kyi mtshan ñid la chags pa
spaṅs pa, ’di ni sbyin pa’i pha rol tu phyin pa źes bya ba la sṅar smos pa’i tshul gyis
gzugs kyi mtshan ñid du ’du śes pa’i mtshan ma la ma chags śiṅ gzugs kyi mtshan ñid la chags
pa yoṅs su gtoṅ ba ni sbyin pa’i pha rol tu phyin pa ste, sbyin pa ni gtoṅ ba’i mtshan
ñid yin pa’i phyir ro.gaṅ gzugs kyi mtshan ñid rgyun gcod pa, ’di ni tshul khrims kyi pha
rol tu phyin pa źes bya ba la tshul khrims kyi raṅ bźin ni spyod pa ṅan pa mi len ciṅ rgyun
gcod pa yin te, mtshan ma la sogs pa ma blaṅs pa la rgyun bcad pa źes bya’o.gaṅ gzugs kyi
mtshan ñid zad pa’i chos ñid, ’di ni bzod pa’i pha rol tu phyin pa źes bya ba la bzod pa
ni ma skyes pa’i chos la bzod pa la bya ste, gzugs kyi mtshan ñid zad pa daṅ med ciṅ ma skyes
pa źes bya ba’i tha tshig go.gaṅ gzugs kyi mtshan ñid la dben par mthoṅ ba, ’di ni brtson
’grus kyi pha rol tu phyin pa źes bya ba la brtson ’grus ni yaṅ dag pa’i chos ñid mthoṅ
bar byed pa la spro bar byed pa’i mtshan ñid do, gzugs kyi raṅ bźin stoṅ pa’i ṅo bo ñid
dben par mthoṅ ba la spro bar byed pa’i phyir ro.gaṅ gzugs kyi mtshan ñid sems la mi gźog
pa, ’di ni bsam gtan gyi pha rol tu phyin pa źes bya ba la gzugs kyi mtshan ma la sems ma
g-yeṅs pa źes bya ba’i tha tshig go.gaṅ gzugs kyi mtshan ñid la spros pa’i rgyu ba med pa,
’di ni śes rab kyi pha rol tu phyin pa źes bya ba la gzugs kyi raṅ daṅ spyi’i mtshan ñid
so sor ’byed ciṅ rtog pa’i spros pa med pa’i śes rab la bya’o. An alternative, but similar,
explanation is presented in ṭ. fol. 35b5-36a1: rnam pa gźan du na don rnam par ṅes pa źes
bya ba ni chos kyi don phyin ci ma log par rtogs pa las pha rol tu phyin pha drug yoṅs
su rdzogs par byed do źes bya ba’i don to; gaṅ gzugs kyi mtshan ñid dben par mthoṅ źes bya
ba las brtson ’grus ni bya ba’i don byed pa yin pas gzugs kyi mtshan ñid stoṅ par mthoṅ ba’i
bya ba’i don ’grub par byed pa ni brtson ’grus kyi pha rol tu phyin pa’o. gaṅ gzugs kyi
mtshan ñid sems la mi ’jog ces bya ba la bsam gtan ni mtshan ma thams cad spoṅ bar byed
pa yin pas gaṅ gzugs kyi mtshan ma sems la mi ’dzin pa ni bsam gtan gyi pha rol tu phyin pa’o.
gaṅ gzugs kyi mtshan ñid la spros pa’i rgyu ba źes bya ba la gaṅ goṅ du bśad pa’i gzugs
kyi mtshan ma spros par bśad pa thams cad sems la mi ’byuṅ ba ni śes rab kyi pha rol tu
phyin pa yin no.

mthu chen bstan pa las brtsams nas smras pa de nas tshe daṅ ldan pa śa ra dva ti’i bus źes bya
ba la sogs pa’o; fol. 11b3 and 12a2: mthu chen po bstan pa phun sum tshogs pa.36a1-2: thams
cad daṅ ldan pa’i ’khor ’di yaṅ dge ba’i rtsa ba ’phel bar ’gyur źes bya ba ni ’khor
’di dag thams cad kyi dge ba’i rtsa ba sṅon pas rgya chen por ’gyur źes bya ba’i don to.

de nas saṅs rgyas kyi mthu daṅ źes bya ba ni saṅs rgyas śākya thub pa’i byin gyis brlabs źes
bya ba’i don to.

gleṅ bslaṅ ba bśad zin to.

