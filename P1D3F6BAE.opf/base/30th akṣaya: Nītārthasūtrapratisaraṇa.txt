nan tan sñiṅ por byed pa bstan pa’i phyir de la ṅes pa’i don gyi mdo sde ni gaṅ, draṅ ba’i don
gyi mdo sde ni gaṅ źes bya ba la sogs pa gsuṅs so – "To teach what [the bodhisattva] making
his progress firm (pratipattisāraka) is, it is said ..." Cf. ṭ. fol. 213b6. Bbh p. 4145.

mdo sde gaṅ dag lam la ’jug par bstan źes bya ba la mdo sde gaṅ ’phags pa’i lam gyi mtshan ñid
bsgom par bya ba’am, ’phags pa’i lam gyi mtshan ñid rtogs par bya ba’i phyir, bśad pa rnams
ni draṅ ba’i don gyi mdo sde źes bya ste, mya ṅan las ’das par ’dren pa’i lam ston pa’i
phyir ro; mdo sde gaṅ dag ’bras bu la ’jug pa źes bya ba ni mdo sde gaṅ la ma bsgrubs pa’i
’bras bu rtogs par bya ba’i phyir, gsuṅs pa de dag ni ṅes pa’i don gyi mdo sde’o.

mdo sde gaṅ dag kun rdzob bsgrub par bstan pa źes bya ba la mdo sde gaṅ kun rdzob kyi tha sñad
maṅ po tha sñad tsam du yod par bsgrub pa’i phyir gsuṅs pa de dag ni draṅ ba’i don gyi
mdo sde’o; mdo sde gaṅ dag don dam par bstan pa źes bya ba la mdo sde gaṅ skye ba med pa daṅ
’gag pa med pa’i mtshan ñid don dam par bstan pa’i phyir gsuṅs pa de dag ni ṅes pa’i don
gyi mdo sde’o.

mdo sde gaṅ dag las daṅ bya ba la ’jug par bstan źes bya ba ni mdo sde gaṅ las dge ba byas na
’bras bu yid du ’oṅ ba myoṅ bar ’gyur, las mi dge ba byas na ’bras bu yid du mi ’oṅ ba myoṅ
bar ’gyur ba bstan pa, de dag ni draṅ ba’i don gyi mdo sde’o; mdo sde gaṅ dag las daṅ
ñon moṅs pa zad par bya ba’i phyir bstan pa źes bya ba la mdo sde gaṅ las zad par bya ba daṅ
ñon moṅs pa zad par bya ba’i phyir de dag zad par bya ba’i thabs rnam pa maṅ po bstan pa
ni ṅes pa’i don gyi mdo sde’o.

mdo sde gaṅ dag kun nas ñon moṅs pa bśad pa’i phyir bstan pa źes bya ba ni mdo sde gaṅ kun nas
ñon moṅs pa’i phyogs su gyur pa’i chos rnams bśad pa’i phyir bstan pa’i mdo sde de dag
ni draṅ ba’i don gyi mdo sde’o; mdo sde gaṅ dag rnam par byaṅ ba’i yoṅs su dag par bya ba’i
phyir bstan pa źes bya ba ni mdo sde gaṅ sa daṅ pha rol tu phyin pa rnam par byaṅ ba’i chos
rnams sbyaṅs śiṅ rnam par dag par bya ba’i phyir gsuṅs pa de dag ni ṅes pa’i don gyi mdo
sde’o.

mdo sde gaṅ dag ’khor ba las yid ’byuṅ bar bstan pa źes bya ba ni mdo sde gaṅ dag ’khor ba la
skyo źiṅ yid ’byuṅ ba daṅ ’khor ba la chags pa med par bya ba’i phyir bstan pa de dag ni
draṅ ba’i don gyi mdo sde’o; mdo sde gaṅ dag ’khor ba daṅ mya ṅan las ’das pa gñis su med
pa la ’jug pa bstan pa źes bya ba la mdo sde gaṅ ’khor ba daṅ mya ṅan las ’das pa gñi ga
yaṅ raṅ bźin med pas ’khor ba spaṅ bar yaṅ mi bya, mya ṅan las ’das pa blaṅ bar yaṅ mi bya
ste, gñi ga mtshan ñid gcig tu ’jug par bstan pa de dag ni ṅes pa’i don gyi mdo sde’o.

mdo sde gaṅ dag tshig daṅ yi ge sna tshogs su bstan pa źes bya ba las mdo sde gaṅ spyod pa sna
tshogs daṅ skyes pa’i rabs la sogs pa sems can draṅ ba’i don du tshig daṅ yi ge sna tshogs
su sñan par sbyar te bstan pa ni draṅ ba’i don gyi mdo sde’o; mdo sde gaṅ dag zab mo mthoṅ
bar dka’ ba khoṅ du chud par dka’ ba źes bya ba la mdo sde gaṅ gaṅ zag daṅ chos la bdag
med pa’i mtshan ñid stoṅ pa ñid kyi raṅ bźin dmigs su med par mthoṅ bar dka’ ba khoṅ du
chud par dka’ bar bstan pa de dag ṅes pa’i don gyi mdo sde’o, de la dmigs pa la gnas pa can
rnams kyis śes par mi nus pas na mthoṅ bar dka’ ba’o, ’phags pa ñan thos la sogs pa śes
pa phyogs gcig pa rnams kyis śes par mi nus pas khoṅ du chud par dka’ ba’o.

mdo sde gaṅ dag tshig daṅ yi ge maṅ źiṅ źes bya ba la sogs pa la mdo sde gaṅ dag tshig daṅ yi
ge maṅ du ston ciṅ ’jig rten dga’ bar bya ba’i phyir, ’jig rten gyi spyod pa daṅ mthun par
bstan pa rnams ni draṅ ba’i don gyi mdo sde’o; mdo sde gaṅ dag tshig daṅ yi ge ñuṅ źes
bya ba ni mdo sde gaṅ tshig daṅ yi ge’i spros pa ñuṅ du byas te, tiṅ ṅe ’dzin du bsgom pa’i
man ṅag ñi tshe tsam du ston pa ni ṅes pa’i don gyi mdo sde’o.

sgra rnam pa sna tshogs su bśad pa źes bya ba ni phuṅ po daṅ khams daṅ skye mched la sogs pa
rnam pa sna tshogs su bśad pa’o.

