rab tu tshor ba gaṅ źe na? gaṅ tshor ba dran pa ñe bar gźag pa la gnas pa ste, sdug bsṅal gsum
las ’das pa yaṅ ’thob la, zag pa med pa’i tshor ba dag pa źi ba yaṅ tshor bar byed pa’o.
de’i dbaṅ du byas nas de la byaṅ chub sems dpa’i tshor ba’i rjes su lta ba dran pa ñe bar
gźag pa źes bya ba la sogs pa gsuṅs te, byaṅ chub sems dpa’ rnams kyis khoṅ du chud ciṅ
bsgom par bya ba’i tshor ba ni byaṅ chub sems dpa’i tshor ba’o. tshor ba rnams ni bde ba daṅ
sdug bsṅal la sogs pa ste, gźan gyi don du bśad pa bźin du sbyar ro – "What is [the bodhisattva]
feeling (pravedin)? He is the one continually engaged in the presence of recollection
concerned with the feelings, who attains transcendence from the threefold suffering
and feels the unsullied (anāsrava) feeling, pure (śuddha) and peaceful (śānta). With reference
to him it is said ...; the feeling of the bodhisattva is the feeling to be known (veditavya)
and cultivated by meditation (bhāvayitava). The feelings are pleasant (sukha) and
unpleasant (duḥkha), as stated elsewhere."

’di la źes bya ba ni tshor ba rnam pa gsum la’o; ’di sñam du sems te źes bya ba ni ’di ltar
rtog ste, źes bya ba’i tha tshig go; tshor ba gaṅ ci yaṅ ruṅ ste, de thams cad sdug bsṅal
źes bya ba ni tshor ba thams cad kyaṅ sdug bsṅal ba’i raṅ bźin te, bde ba’i tshor ba daṅ,
bde ba yaṅ ma yin sdug bsṅal ba yaṅ ma yin pa’i tshor ba rnams kyaṅ mthar sdug bsṅal du ’gyur
źiṅ ’du byed kyi sdug bsṅal gyis khyab pa’i phyir ro sñam nas źes bya ba ni de ltar rtog
nas źes bya ba’i tha tshig go; des źes bya ba ni tshor ba dran pa ñe bar gźag pa las gnas
pa’i byaṅ chub sems dpa’ des so; tshor ba śin tu rtogs pa daṅ źes bya ba ni tshor ba dṅos
po med pa’am, tshor ba thams cad sdug bsṅal ba yin par phyin ci ma log ciṅ legs par rtogs
pa’o; ye śes kyis rtogs pa ni de lta bur ’phags pa’i ye śes zag pa med pas khoṅ du chud
pa’o; śes rab kyis rtogs pa ni zag pa med pa’i śes rab kyis rtogs pa’o; ñe bar źi bas rtogs
pa ni ñon moṅs pa źi ba’i śes pas rtogs pa’o; bde ba’i tshor ba yaṅ tshor bar byed ces
bya ba ni zag pa med pa’i bde ba’i tshor ba tshor bar byed pa’am, bde ’gro’i tshor ba ñid
myoṅ bar byed pa’o; de ’dod chags kyi bag la ñal yaṅ bag la ñal bar mi ’gyur źes bya ba la
tshor ba thams cad stoṅ par khoṅ du chud pa’i byaṅ chub sems dpa’ des goṅ du bśad pa ltar
bde ba’i tshor ba yaṅ dṅos po med par khoṅ du chud pas bde ba’i tshor bas kyaṅ ’dod chags
mi skye źes bya ba’i don to.sdug bsṅal gyi tshor bas reg pa na yaṅ źes bya ba ni sdug bsṅal
gyi tshor ba myoṅ bar gyur pa na yaṅ śin tu bzod par dka’ ba’i ṅo bo yin par rig nas ṅan
soṅ la sogs pa sdug bsṅal gyi tshor ba daṅ ldan pa rnams la sñiṅ rje chen po bskyed ciṅ,
sdug bsṅal gyi tshor ba ñid kyaṅ raṅ bźin med par rtogs pas, de’i rgyu las khoṅ khro ba yaṅ
mi skye źes bya ba’i don to.bde ba yaṅ ma yin sdug bsṅal ba yaṅ ma yin źes bya ba la sogs
pa la btaṅ sñoms kyi tshor ba yaṅ myoṅ ba de dag raṅ bźin med par khoṅ du chud pas, de’i
rgyus gti mug kyaṅ skye bar mi byed ces bya ba’i don to.de tshor ba daṅ ldan pa’i dran pas
źes bya ba la byaṅ chub sems dpa’ des tshor ba gsum bsgom pa daṅ ldan pa’i śes rab kyis
źes bya ba’i don to; tshor ba de dag thams cad las byuṅ ba’i ye śes mthoṅ ba bsgom mo źes
bya ba ni goṅ du smos pa’i tshor ba de dag daṅ bral ba ye śes de rtogs par bsgom źes bya
ba’i tha tshig go.

de sems can thams cad kyi tshor ba źes bya ba ni tshor ba bdag gi tshor ba bźin du byaṅ chub
sems dpa’ sems can thams cad kyi tshor ba’i raṅ bźin khoṅ du chud par bya ba’i phyir brtson
’grus rtsom par byed pa’o.tshor ba las ṅes par ’byuṅ ba ni tshor ba las thar par byed pa’i
thabs tshol ba thams cad stoṅ pa yin par śes pa’o.bdag ni śes rab daṅ ye śes yoṅs su ldan
pa’i tshor bas źes bya ba la zag pa med pa’i śes rab daṅ ldan pa’i tshor ba daṅ zag pa
med pa’i ye śes daṅ ldan pa’i tshor bas tshor ba kun tu stoṅ pa ñid du rig pa źes bya ba’i
don to. tshor ba thams cad rgyun chad pa’i thabs mkhas pa źes bya ba ni tshor ba thams cad
stoṅ par khoṅ du chud pas bde ba’i tshor ba la sogs pa myoṅ yaṅ ’dod chags daṅ źe sdaṅ
mi skye ba’i thabs mkhas pas so. sñiṅ rje chen pos zin pas źes bya ba la sñiṅ rje chen po
daṅ ldan pa las byuṅ ba’i dge ba’i rtsa ba’o.

tshor ba dran pa ñe bar gźag pa rnam graṅs gźan yaṅ bstan pa’i phyir yaṅ ci’i phyir tshor ba
źes bya źe na źes bya ba la sogs pa gsuṅs so.ma rtogs pa’i tshor ba ni sdug bsṅal du ’gyur
źes bya ba ni tshor ba myoṅ ba dṅos po med par ma rtogs pa’i tshor ba ni sdug bsṅal skye
ba’i rgyur ’gyur ba’o. ye śes kyis rtogs pa’i tshor ba źes bya ba ni tshor ba myoṅ la ye
śes kyis stoṅ par rtogs pa’i tshor ba ni zag pa med pa’i bde ba skye ba’i rgyur ’gyur ba’o.gaṅ
gis kyaṅ tshor bar ’gyur ba med kyi źes bya ba ni tshor ba myoṅ bar byed pa’i bdag daṅ
sems can la sogs pa goṅ du smos pa rnams ni med kyi, phyin ci log tu rtog ciṅ mṅon par źen
pa ñid tshor ba’o, źes bya ba’i don to. de bas na mṅon par źen pa ni źes bya ba dṅos su
gsuṅs so, yaṅ na, mṅon par źen pa la sogs pa ni tshor ba skye ba’i rgyu yin pas de dag la
tshor ba źes gsuṅs so.mṅon par źen pa ni bdag yod par mṅon par chags pa’o; yoṅs su ’dzin
pa ni bdag gir ’dzin pa’o; ñe bar len pa ni sems daṅ sems las byuṅ ba yod par rtog pa’o; dmigs
pa ni phyi’i yul gzugs la sogs pa yod par dmigs pa’o; phyin ci log ni bdag med pa la
bdag tu rtog pa la sogs pa phyin ci log bźi’o; rnam par rtog pa ni bdag daṅ bdag gi yod par
rtog pa’o; lta ba ni bdag tu lta ba daṅ sems can la sogs pa ste, de dag gi bag la ñal lam,
ñon moṅs pa gźan gyi bag la ñal lo; mig tu ’du śes pa la sogs pa ni dbaṅ po rnams yod par
’du śes pa ste, de dag kyaṅ tshor ba skye ba’i rgyur ’gyur bas mig tu ’du śes pa’i tshor
ba’o. yaṅ na, yoṅs su ’dzin pa ni tshor ba’o źes bya ba ni dṅos po med pa la dṅos por ’dzin
pa ñid tshor ba źes bya ba’i don to; ñe bar len pa’i tshor ba źes bya ba la sdug bsṅal
gyi phuṅ po lṅa len pa ñid tshor ba źes bya ba’i tha tshig go; dmigs pa ni tshor ba’o źes
bya ba la gzugs la sogs pa la dmigs pa ñid tshor ba’o źes bya ba’i don to.

tshor ba’i rnam graṅs gźan yaṅ bstan pa’i phyir gźan yaṅ rnam graṅs su źes bya ba la sogs pa
gsuṅs ste, ’og nas smos pa’i rnam graṅs rnams kyaṅ miṅ du tha dad kyi, don du gcig go źes
bya bar dgoṅs pa’o; tshor ba gcig pu źes bya ba ni gcig tu zad de źes bya ba’i tha tshig
go; gaṅ ’di sems kyi rnam par rig pa źes bya ba la gaṅ gi mtshan ñid rnam par rig pa’i ṅo
bo ñid tshor ba yin pa’am, sems kyi rnam par rig pa las byuṅ ba’i tshor ba’o.naṅ gi ñe bar
len pa las byuṅ ba’i tshor ba ni naṅ gi tshor ba’o, phyi’i gzugs la sogs pa la dmigs pa’i
rgyu las byuṅ ba’i tshor ba ni phyi’i tshor ba’o.tshor ba gsum ste źes bya ba ni dus gsum
gyi dṅos po rnam par rig pa ñid tshor ba’am, dṅos po rnam par rig pa’i rgyu las byuṅ ba’i
tshor ba’o.khams bźi ni sa chu me rluṅ bźi ste, de dag rig pa ñid tshor ba’am, de dag rig
pa’i rgyu las byuṅ ba’i tshor ba ste, yul bźi yod pas de la dmigs par byed pa’i tshor ba
yaṅ rnam pa bźir gźag go.phuṅ po lṅa yid la byed ces bya ba ni phuṅ po lṅa yid la byed pa
ñid tshor ba’am, de yid la byed pa’i rgyu las byuṅ ba’i tshor ba’o.skye mched drug la yoṅs
su rtog pa’o źes bya ba ni skye mched drug la yoṅs su rtog pa ñid tshor ba’am, yoṅs su rtog
pa’i rgyu las byuṅ ba’i tshor ba’o.tshor ba ni bdun ste, gaṅ ’di rnam par śes pa gnas pa
bdun no źes bya ba la:rnam par śes pa gnas pa bdun ni 1) lus sna tshogs pa daṅ ’du śes sna
tshogs pa’i rnam par śes pa gnas pa daṅ, 2) lus sna tshogs la ’du śes gcig pa’i rnam par
śes pa gnas pa daṅ, 3) lus gcig la ’du śes sna tshogs pa’i rnam par śes pa gnas pa daṅ,
4) lus gcig pa la ’du śes kyaṅ gcig pa’i rnam par śes pa gnas pa daṅ, 5-7) gzugs med pa’i
sa gsum rnams bdun no.1) de la lus sna tshogs la ’du śes sna tshogs pa’i sems can rnams ni
mi rnams daṅ, ’dod pa na spyod pa’i lha’i ris drug daṅ, bsam gtan daṅ por skyes pa thog ma
byuṅ ba ma gtogs pa rnams te; sems can dag lus kyaṅ che phra bzaṅ ṅan rnam pa sna tshogs
yod la ’du śes kyaṅ rnam pa sna tshogs yod pa’i phyir ro;2) lus sna tshogs la ’du śes gcig
pa ni dper na tshaṅs ris kyi lha dag daṅ por byuṅ ba rnams te, de dag lus sna tshogs pa
ni sṅa ma bźin la ’du śes gcig pa ni, thams cad tshaṅs pas bskyed par ’du śes gcig pa’i phyir
ro;3) ’du śes sna tshogs la lus gcig pa ni ’od gsal gyi lha’i ris sṅa phyir skyes pa ste,
de dag thams cad kyi lus che phra bzaṅ ṅan ’dra źiṅ ’od snaṅ ba can du gcig la mi’i bskal
pa bsam gtan daṅ por byuṅ ba’i tshe kha cig ’jig, kha cig mi ’jig pa’i phyir ’du śes tha
dad do;4) lus gcig la ’du śes gcig pa ni bsam gtan gsum pa yan chad du skyes pa ste, bsam
gtan gsum pa’i sems can rnams de dag dge ba’i tshor ba la rtog pa’i ’du śes gcig go. lus
gcig pa ni bsam gtan gñis pa bźin no;5-7) gzugs med pa gsum ni nam mkha’ mtha’ yas skye
mched daṅ, rnam śes mtha’ yas skye mched daṅ, ci yaṅ med pa’i skye mched de;mi daṅ lha’i ris
miṅ gis smos pa de dag gi rnam par śes pa’i rgyu brtan par gnas pa’i phyir rnam par śes
pa gnas pa źes bya’o.ṅan soṅ rgyud gsum ni sdug bsṅal sna tshogs kyis g-yen spyo bas rnam
par śes pa brtan par mi gnas pas der mi bgraṅ ṅo. ’du śes med pa’i sems can rnams ni de na
gcig tu ṅes par rnam par śes pa kun tu ’byuṅ ba med pa’i phyir ma yin gyi, gzugs med pa’i
khams kyi ’du śes med min skye mched kyaṅ ’du śes daṅ rnam par śes pa yod pa yaṅ ma yin
med pa yaṅ ma yin pas brtan par mi gnas so.Kośa III,5-6:nānātvakāyasaṃjñāś ca nānākāyayaiksaṃjñinaḥ/viparyayāc
caikakāyasaṃjñāś cārūpiṇas trayaḥ //5//vijñānasthitayaḥ sapta śeṣaṃ tatparipbhedavat/bhavāgrāsaṃjñisattvāś
ca sattvāvāsā nava smṛtāḥ/with bhāṣya p. 11517-11719
treats the seven vijñānasthiti and nine sattvāvāsa in the item after the next in greater
detail; they are also enumerated in Mvy CXIX.tshor ba brgyad źes bya ba ni bdag tu lta ba
daṅ, sems can du lta ba daṅ, gaṅ zag tu lta ba daṅ, srog tu lta ba daṅ, ther zug tu lta ba
daṅ, nad par lta ba daṅ, srid par lta ba daṅ, srid pa med par lta ba’o; yaṅ na log pa brgyad
ni mi khom pa brgyad de, de dag gi tshor ba la bya’o.sems can gyi gnas dgu ni goṅ ma’i
rnam par śes pa gnas bdun gyi steṅ du ’du śes med pa daṅ srid pa’i rtse mo gñis bsnan pa’o
– "The above-mentioned seven places of consciousness with, in addition, the two, which consist
of the [the states] beyond concept (asaṃjñin) and the uttermost point of existence
(bhavāgra)."mi dge ba bcu źes bya ba ni rgyu bcu yod pas de’i rgyu las byuṅ ba’i sdug bsṅal
’bras bu tshor ba yaṅ bcur gźag go.

’di ni tshor ba kun gyi tshul te źes bya ba ni tshor ba’am tshor ba’i dṅos po ni med kyi, kun
rdzob tu tshor ba tha dad du gdags śiṅ rnam graṅs su bya ba goṅ du bśad pa’i rim pa ’di
lta bu dag go źes bya ba’i don to.dmigs pa ji sñed pa źes bya ba la sogs pas tshor ba mi zad
pa bstan te, gzugs la sogs pa dmigs pa’i yul ji sñed pa de la dmigs śiṅ yid la byed pa
de sñed do. yid la byed pa ji sñed pa sems yoṅs su rtog pa yaṅ de sñed do. yoṅs su rtog pa
ji sñed pa tshor ba yaṅ de sñed de, de bas na tshor ba tshad med ciṅ mi zad par śes par bya’o
źes bya ba’i don to; des źes bya ba ni tshor ba tshad med pa’o.

rjes su lta źiṅ gnas pas źes bya ba ni śes rab daṅ tiṅ ṅe ’dzin gyis so; śes pa bskyed ces bya
ba ni skye ba la skye bar śes pa daṅ, ’jig pa la ’jig par śes pa daṅ, gnas pa la gnas par
śes pa bskyed par bya’o.

tshor ba la tshor ba’i rjes su lta źiṅ dran par ñe bar gźag pa mdor bsdus te bstan pa’i phyir
gaṅ sems can thams cad kyi tshor ba źes bya ba la sogs pa gsuṅs te, śes pa’i tshig skye
ba la sogs pa kun daṅ sbyar ro; dge ba’i rgyu las byuṅ ba’i tshor ba gaṅ yin pa śes pa daṅ,
mi dge ba’i rgyu las byuṅ ba’i tshor ba gaṅ yin pa śes pa’o. tshor ba dran pa ñe bar gźag
pa bsgom pa mi zad pa bśad zin to.

