tshig mṅon sum pa bstan pa’i phyir de la byaṅ chub sems dpa’ rnams kyi lha’i rna ba’i mṅon par
śes pa mi zad pa gaṅ źe na źes bya ba la sogs pa gsuṅs te – "To teach what [the bodhisattva]
facing words (padābhimukha) is ..."de mi zad pa yaṅ rna ba des dmigs par bya ba’i sgra
zad mi śes pas de la dmigs par byed pa’i lha’i rna ba yaṅ zad mi śes pa’i phyir mi zad
pa’o. yaṅ na ’og nas de’i rna ba’i khams de chos kyi dbyiṅs śin tu rnam par dag pa yin źes
bya ba la sogs pa gsuṅs pa’i tshul gyi lha’i rna ba de’i raṅ bźin chos kyi dbyiṅs kyi raṅ
bźin yin pas chos kyi dbyiṅs de la zad pa med pa’i phyir lha’i rna ba yaṅ mi zad pa’o. de
yaṅ rnam pa dgur rig par bya ste: 1) ’jig rten daṅ ’jig rten las ’das pa thams cad las khyad
par du gyur pa daṅ, 2) sgra thams cad la dmigs pa daṅ, 3) rgyu gaṅ las byuṅ ba śes pa
daṅ, 4) ’bras bu gaṅ las ’byuṅ ba śes pa daṅ, 5) rgyu daṅ ’bras bu mi mthun pa śes pa daṅ,
6) gñis ka’i cha la ñon moṅs pa med pa daṅ, 7) dus gsum ma ’dres pa śes pa daṅ, 8) las daṅ,
9) rgyu’o. 1) lha thams cad kyi źes bya ba nas brtsams te, chos ’od gsal źes bya ba yan
chad kyis ’jig rten daṅ ’jig rten las ’das pa las khyad źugs pa bstan to, 2) lha’i rna ba
des źes bya ba nas brtsams te, sgra de dag thams cad kyaṅ thos so źes bya ba yan chad kyis
sgra thams cad la dmigs pa bstan to, 3) sems kyi dmigs pa źes bya ba nas brtsams te, las
’byuṅ ba thams cad kyaṅ yaṅ dag pa ji lta ba bźin du rab tu śes so źes bya ba yan chad kyis
rgyu gaṅ las ’byuṅ ba śes pa bstan to, 4) ṅag gi las dge ba’i rgyu źes bya ba nas brtsams
te, luṅ du mi ston pa’i rgyu yoṅs su ’dzin pa de dag thams cad kyaṅ yaṅ dag pa ji lta ba
bźin du rab tu śes so źes bya ba yan chad kyis ’bras bu gaṅ ’byuṅ ba śes pa bstan to, 5)
’dod chags bag la ñal źes bya ba nas brtsams te, lha’i rna ba’i mṅon par śes pa’i ye śes
thogs pa med pa des yaṅ dag pa ji lta ba bźin du rab tu śes źes bya ba yan chad kyis rgyu
daṅ ’bras bu’i mi mthun pa śes pa bstan to, 6) de dag gi lha’i rna ba’i mṅon par śes pa’i
ye śes des ’phags pa źes bya ba nas brtsams te, ’phags pa ma yin pa’i sgra la sñiṅ rje chen
po ’thob bo źes bya ba yan chad kyis gñis ka’i cha la ñon moṅs pa med pa bstan to, 7) sgra
thams cad la yaṅ sṅon gyi mtha’ daṅ źes bya ba la sogs pas dus su ma ’dres pa śes pa bstan
to, 8) de dag gi lha’i rna ba’i mṅon par śes pa’i ye śes des źes bya ba nas brtsams te,
sems can gaṅ dag chos śes par byed pa ma yin pa de dag ni mi thos so źes bya ba yan chad
kyis las bstan to, 9) de dag gi rna ba’i khams de chos kyi dbyiṅs źes bya ba nas brtsams
te, lha’i sñan du bsṅos pa źes bya ba yan chad kyis rgyu bstan to – "It is imperishable (akṣaya);
since the sounds (śabda) which are objects (ālambana) of that hearing are imperishable
(akṣaya), the divine hearing having them as objects (ālambika) is also imperishable (akṣaya),
thus it is imperishable. Or, in another way, according to what is said infra (p.
9827ff): That sphere of hearing of theirs is the purified sphere of all moments of existence;
the essence of that divine hearing (divyaśrotrasvabhāva) is the essence of the sphere
of all moments of existence (dharmadhātusvabhāva), and since there is no diminution (kṣaya)
in that sphere of all moments of existence (dharmadhātu), divine hearing (divyaśrotra) is
also imperishable (akṣaya). It is to be known through nine forms: ...

goṅ du lha’i mig gi skabs su bśad pa daṅ don mthun pa’i tshig rnams ’dir ma bśad do.

sems kyi dmigs pa dge ba daṅ, mi dge ba daṅ, luṅ du mi ston pa gaṅ dag gis sems can de dag gi
ṅag gi las ’byuṅ ba thams cad kyaṅ yaṅ dag pa ji lta ba bźin du rab tu śes so źes bya ba
ni sems can de dag gi tshig rab tu smra ba de’i rgyu ni sems kyi dge ba daṅ, mi dge ba daṅ,
luṅ du mi ston pa’i chos la dmigs pa yin te, de dag gi sems kyi chos gaṅ la dmigs nas ṅag
gi las tshig tu smra ba ni sgra gaṅ byuṅ ba’i rgyu rnams kyaṅ rab tu śes so źes bya ba’i
don to. rgyu gaṅ las byuṅ ba śes pa bśad zin to.

ṅag gi las gaṅ dge ba’i rgyu yoṅs su ’dzin pa la sogs pa ni sems can de dag gis tshig tu smra
ba de dag thos nas tshig de dag smras pa’i rgyus ’bras bu ci daṅ cir ’gyur ba phyin ci ma
log par śes pa’i don to. ’bras bu gaṅ byuṅ ba yaṅ bśad zin to.

’dod chags bag la ñal ba’i ṅag gi las gaṅ sdaṅ bas ’byin pa daṅ źes bya ba la sogs pas ni ’dod
chags daṅ źe sdaṅ daṅ gti mug gsum las gcig ni tshig mṅon par smra ba’i rgyu’i gtso bo
yin par ston, gcig ni grogs yin par ston te, de la ’dod chags bag la ñal la sdaṅ bas ’byin
pa ni tshig ’byuṅ ba’i gźi ’dod chags las blaṅs la, ’dod chags dṅos su ma byuṅ bar bag la
ñal te, źe sdaṅ dṅos su byuṅ bas tshig tu smras pas śes so źes bya ba’i don to. de bźin du
lhag ma rnams la yaṅ sbyar ro.

ṅag gi las gaṅ bsam pa dag la sbyor ba ñams pa daṅ źes bya ba la sogs pa la, bsam pa ma nor
la tshig tu smra ba’i sbyor ba ’khrul ciṅ nor ba daṅ, tshig tu smra ba’i sbyor ba ma nor ma
’khrul la bsam pa ’khrul pa la sogs pa phyin ci ma log par śes pa la bya’o.rgyu daṅ ’bras
bu mi mthun pa śes pa bśad zin to.

193b7-194a3, ’phags pa’i sgra ni ñan thos daṅ, raṅ saṅs rgyas daṅ, byaṅ chub sems dpa’ daṅ,
de bźin gsegs pa rnams gsuṅs pa daṅ chos ’chad pa’i sgra’o; ’phags pa ma yin pa’i sgra ni
so so’i skye bo rnams ’oṅ ba daṅ ’gro ba la sogs pa tha sñad sna tshogs kyi sgra ’byin pa’o;
’phags pa’i sgra la byams pa chen po ’thob ciṅ źes bya ba ni ’phags pa rnams kyi sgra thos
nas chos bśad pa’i sgra ’dis sems can thams cad la phan btags so źes sgra de la bdag ñid
byams pa chen po’i sems bskyed pa’o; ’phags pa ma yin pa’i sgra la sñiṅ rje chen po ’thob
ces bya ba ni so so’i skye bo rnams kyi smra ba’i sgra ni ’dod chags daṅ źe sdaṅ la sogs
pa’i rgyu las byuṅ bas na sdug bsṅal sna tshogs bskyed pa’i rgyu yin no źes sñiṅ rje chen
po’i sems skye’o. gñis ka’i cha la ñon moṅs pa med pa bśad zin to.

sgra thams cad la yaṅ sṅon gyi mtha’ daṅ phyi ma’i mtha’ źes bya ba la sogs pa ni ’das pa’i
sgra daṅ ma ’oṅs pa’i sgra gaṅ yin pa bye brag phyed par śes pa ni sṅon gyi mtha’ daṅ phyi
ma’i mtha’ bye brag ’byed pa śes pa źes bya ste, śes pa des sgra ’di dag ni ’das pa’i tshig
yin no źes yaṅ dag pa ji lta ba bźin du śes so, de ltar dus gñis kyi sgra bye brag phyed
par śes na, da ltar byuṅ ba’i dus kyi tshig kyaṅ śes par mṅon pa’i phyir mdo las ma gsuṅs
te, dus gsum ma ’dres pa bśad zin to.

dran pa ni thos pa’i chos rnams kyi tshig daṅ don ma brjed pa’o; śes bźin ni chos de rnams kyi
raṅ daṅ spyi’i mtshan ñid bye brag phyed pa’o; de gñis mi brjed pa daṅ bye brag phyed par
byed pas na dran pa daṅ śes bźin gñis la mi brjed pa’i chos ñid ces bya’o; sems can rnams
la dran par byed ces bya ba ni thos pa’i chos de dag sems can la ston ciṅ sems can rnams
kyaṅ mi brjed pa’i chos ñid la ’jog par byed pa’o źes bya ba’i don to; sñiṅ po daṅ sñiṅ
po ma yin pa’i chos rnams źes bya ba la sogs pa la don dam pa bstan pa’i chos rnams ni sñiṅ
po’i chos so, kun rdzob tu chos bstan pa thams cad ni sñiṅ po ma yin pa’i chos te, sems
can rnams mi brjed pa’i chos ñid la bkod pas sñiṅ po daṅ sñiṅ po ma yin pa’i chos rnams kyaṅ
sems can de dag gis rab tu śes so źes bya bar sbyar ro.

gaṅ dge ba daṅ mi dge ba daṅ luṅ du ma bstan pa’i sgra gaṅ dag thos pa de dag kyaṅ dran pa daṅ
śes bźin gyis dus dus su brjod do źes bya ba byaṅ chub sems dpa’ de sṅon gźan las dge ba’i
sgra thos pa daṅ, mi dge ba’i sgra thos pa daṅ, luṅ du ma bstan pa’i sgra thos pa rnams
kyaṅ smra bar bya ba’i snod daṅ dus su sbyar te smra’o źes bya ba’i don to; snod daṅ sbyar
ba ni gal te sems can de dag chos bśad pa’i snod yin na ni smra’i, ma yin na ni mi smra’o;
dus su sbyar ba ni chos bśad pa’i dus la bab na ni smra’i, dus 5 la ma bab na ni mi smra’o.de
ñid kyi don gal te ’khor gyi dus yin yaṅ źes bya ba la sogs pa tshig ’og ma rnams
kyis gsal bar bśad de, ’khor rnams tshogs su zin kyaṅ chos bśad pa’i dus daṅ skabs su ma bab
na chos thos pa rnams kyaṅ mi ston par ’jog go, chos bstan pa’i dus la bab na ni ’khor
maṅ po ma tshogs kyaṅ gdul bya ’ga’ tsam la yaṅ chos ston to źes bya ba’i don to.dbaṅ gcig
gi! źes bya ba ni pha rol po ñan pa gcig pu źig yod kyaṅ ruṅ źes bya ba’i don to.bden par
luṅ bstan pa yaṅ gźan la gnod na, luṅ mi ston to źes bya ba la sogs pa la byaṅ chub sems
dpa’ dge ba daṅ mi dge ba la sogs pa’i dṅos po’i sgra’i sgo nas thos te, luṅ bstan du yod
kyaṅ sems can la gnod na bden źiṅ thog tu bab kyaṅ luṅ mi ston la, sems can la phan na mi
bden źiṅ thog tu ma bab kyaṅ luṅ ston to; thabs mkhas pa daṅ bdag gi sems la g-yo med pa’i
sgo nas yoṅs su dag pa’i sems can yoṅs su smin par bya ba daṅ mi ’gal ba’i phyir brdzun du
smra bar yaṅ mi ’gyur ro.sgra ji lta bu ñan par ’dod pa źes bya ba la sogs pa ni chos ñan
pa’i sems can rnams kyaṅ chos gaṅ daṅ sgra ji lta bu ñan ciṅ thos par ’dod pa’i chos de
daṅ sgra de lta bu thos kyi sgra daṅ chos ñan par mi ’dod pa’i sgra de daṅ chos de ni mi thos
so źes bya ba’i don to.’khor gaṅ na chos ston pa de’i sems can rnams kyi rna ba’i gnas
kyi śes pa yaṅ źes bya ba la sogs pa ni ’khor na chos ñan pa’i sems can rnams kyi rna ba’i
dbaṅ pos chos thos nas gaṅ la dad ciṅ mos pa’am, ci daṅ ci’i snod du ’gyur ba śes na de
dag daṅ rjes su mthun pa’i chos rnams ston to.de la sems can gaṅ dag chos śes par byed pa
de dag gis ni de’i chos thos so źes bya ba la sgra phar smra ba la dbaṅ du gyur pa ston to;
byaṅ chub sems dpa’ des ’khor gcig gi naṅ du chos bśad pa las, ’khor de dag gi naṅ na gaṅ
chos de’i snod du gyur pa’i śes par nus pa rnams la ni chos ’chad pa’i sgra de dag grag
par ’gyur gyi, snod ma yin źiṅ phan par mi ’gyur ba la ni sgra yaṅ grag par mi ’gyur ro źes
bya ba’i tha tshig go. las bśad zin to.

de dag gi rna ba’i khams de chos kyi dbyiṅs śin tu rnam par dag pa yin źes bya ba ni chos kyi
dbyiṅs śin tu rnam par dag pa bsgoms pa las byuṅ bas na chos kyi dbyiṅs śin tu rnam par
dag ces bya ba’i don to.de dag gi rna ba’i khams de ye śes rnam par dag pa yin thams cad mkhyen
pa’i ye śes rnam par dag pa la dmigs śiṅ bsgoms pa las byuṅ bas na rnam par mi rtog
pa’i ye śes rnam par dag pa bźin du de’i rna ba’i khams kyis raṅ bźin yaṅ dag pa yin źes bya
ba’i tha tshig go.de dag gi rna ba’i khams de bdag gi khams śin tu rnam par dag pa yin
źes bya ba la sogs pa ni mu stegs can gyis brtags pa’i bdag daṅ sems can la sogs pa miṅ gis
smos kyi lta ba daṅ bral bas rnam par dag pa źes bya’o.de dag gi rna ba’i khams de sgra
daṅ yi ge daṅ ṅes pa’i tshig ji lta ba bźin du thos pa śin tu brtags źes bya ba ni sgra daṅ
yi ge la sogs pa phyin ci ma log par thos pas de dag gi mtshan ñid khoṅ du chud pa las skyes
pa yin źes bya ba’i don to. de la sgra ni gdags so; yi ge a daṅ ka la sogs pa’o; ṅes
pa’i tshig ni gtan la ’bebs pa’i tshig ste, thogs pa daṅ bcas pas na gzugs źes bya ba la sogs
pa’o.skad ji lta ba bźin du ’jug pas chos ston ces bya ba ni so so’i sgra daṅ skad la
sogs pa daṅ mthun par byas nas chos ston ces bya ba’i tha tshig go.

theg pa gźan mi ñan pa’i phyir źes bya ba ni ñan thos daṅ raṅ saṅs rgyas kyi theg pa mi ñan
źiṅ der mi bsṅo źes bya ba’i tha tshig go.

lha’i rna ba mṅon par śes pa mi zad pa bśad zin to.

