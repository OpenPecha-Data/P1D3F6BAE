sems mṅon sum pa bstan pa’i phyir de la byaṅ chub sems dpa’ rnams kyi pha rol gyi sems śes pa’i
mṅon par śes pa mi zad pa gaṅ źe na źes bya ba la sogs pa gsuṅs so – "To teach what [the
bodhisattva] facing thoughts (cittābhimukha) is ..."sṅon gyi mtha’i sems śes pa daṅ źes
bya ba ni ’das pa’i dus kyi sems can rnams kyi sems ci daṅ ci lta bur gyur pa śes pa’o; phyi
ma’i mtha’i sems śes źes bya ba ni ma ’oṅs pa’i dus kyi sems can rnams kyi sems ci daṅ
ji lta bur ’gyur ba śes pa’o; da ltar byuṅ ba’i sems śes źes bya ba ni da ltar byuṅ ba’i
sems can rnams kyi sems ci daṅ ji lta bur śes pa’o.

’das pa’i dus kyi sems śes pa rgyas par bstan pa’i phyir de ’das pa’i sems śes pas sems can
rnams kyi sṅon gyi rgyu las byuṅ ba’i sems la ’jug ces bya ba la sogs pa gsuṅs te, sems can
rnams kyi sems sṅon ’das pa’i thams cad śes te, sṅon ’das pa’i sems de dag las da ltar daṅ
phyi ma’i sems ’byuṅ bas sṅon gyi rgyu las byuṅ ba’i sems śes bya ste, de śes pa ni sems
la ’jug pa’o.de yaṅ ji ltar śes śe na? de’i phyir sems can ’di’i sems ’di ni rgyu che’o
źes bya ba la sogs pa gsuṅs te, sems can ’di’i sems sṅon dge ba daṅ mi dge ba la sogs pa śas
chen po spyod spyod pa’i rgyu’am, ’briṅ po spyod spyod pa’am, chuṅ ṅur spyod pa’i rgyus
ṅa ’di ltar gyur to źes sems kyi rgyu rnams śes pa la bya’o; sems can ’di’i dbaṅ po rnams
ni sbyin pa’i rnam pa’i rgyu daṅ ldan źes bya ba la sems can rnams kyi dad pa la sogs pa’i
dbaṅ po rnams sṅon sbyin pa spyod spyod pa’i rgyu daṅ ldan te, sbyin pa’i raṅ bźin śas che’o
źes bya ba’i don to, rnam pa ni de’i raṅ bźin nam, de’i śas che ba la bya ste, de bźin
du tshul khrims la sogs pa ’og ma rnams la yaṅ sbyar ro.

sems can ’di ni rgyu’i stobs can te, dge ba’i rtsa ba’i rgyu’i rgyun ’di daṅ ldan na, sems can
de sbyor ba’i rgyus rigs dma’ bar skyes so źes bya ba ni sṅon gyi sems kyi rgyu rnam pa
sna tshogs pa śes pa ston te, sṅon gyi dge ba’i rgyu mthun pa chen po spyad pas dge ba’i
rtsa ba’i rgyu’i rgyun de dag daṅ ldan par yaṅ śes, sems can de ñid lus daṅ ṅag gi sgo nas
rigs chuṅ ṅur skye ba’i rgyu las ṅan pa spyad pa’i rgyus rigs chuṅ ṅur skyes pa yaṅ śes so
źes bya ba’i don to.

ma ’oṅs pa’i sems can gźan gyi sems śes pa bstan pa’i phyir de la phyi ma’i mtha’i pha rol gyi
sems śes pa gaṅ źe na źes bya ba la sogs pa gsuṅs so.

sems can ’di’i da ltar gyi sbyin pa’i rgyu ni ma ’oṅs pa’i dus na ’di’i tshul khrims kyi rgyur
’gyur ro źes bya ba la sogs pas rgyu daṅ ’bras bu ma grags śiṅ mi mthun pa rnams las kyaṅ
rgyu daṅ ’bras bur ’gyur ba śes pa bstan te, yod ni sbyin pa’i rgyus ma ’oṅs pa’i dus na
yaṅ sbyin pa daṅ ldan par ’gyur ba’i rigs las sbyin pa’i tshe yaṅ mi ’jigs pa’i sbyin pa
la sogs pa tshul khrims kyi raṅ bźin yod pas tshul khrims kyi rgyur ’gyur ba śes pa la bya’o.

rnam pa gaṅ dag ’byuṅ ba źes bya ba ni rgyu daṅ rkyen de dag las ’bras bu gaṅ ’byuṅ bar ’gyur
źes bya ba’i don to.de’i sems la ’jug pa’i śes pa daṅ, chos kyi snod du gyur pa ji sñed
pa, de sñed du chos ston to źes bya ba ni pha rol gyi sems śes par bya źiṅ chos kyi snod la
chos bstan par bya ba ji sñed pa sems śes pa’i mṅon par śes pa la yaṅ de sñed de, de dag
śes nas chos bstan pa’aṅ de sñed do źes bya ba’i don to. mdor na śes par bya ba’i yul zad
mi śes pas pha rol gyi sems śes pa de yaṅ zad mi śes so źes bya bar bstan to – "... In short,
since the range (gocara) of what is to be known is imperishable (akṣaya), that knowledge
of others’ thoughts (paracittajñāna) is also imperishable. This is what is taught."de’i
’bras bu yod par chos ston pa źes bya ba ni sems can gaṅ ’dul bar bya ba’i phyir chos bstan
pa’i sems can de dag kyaṅ chos bstan pa des thul bar gyur te, don med par mi ’gyur ro
źes bya ba’i don to.

da ltar gyi dus kyi sems can gyi sems śes pa bstan pa’i phyir de la da ltar byuṅ ba’i pha rol
gyi sems śes pa gaṅ źe na źes bya ba la sogs pa gsuṅs so.

’dod chags daṅ bcas pa’i sems kyaṅ źes bya ba la sogs pa la sems can ’di’i sems ni ’dod chags
daṅ bcas pa yin, sems can ’di’i sems ni ’dod chags daṅ bral ba yin źes śes pa’o.ñon moṅs
pa daṅ bcas pa daṅ ñon moṅs pa daṅ bral ba źes bya ba ni spyir ñon moṅs pa daṅ bcas pa daṅ,
ñon moṅs pa daṅ bral bar śes pa’o.bsdus pa daṅ rnam par g-yeṅs pa źes bya ba ni tiṅ ṅe
dzin la rtse gcig tu bsdus pa daṅ, rtse gcig tu ma bsdus pas te g-yeṅs pa śes pa’o.byiṅ ba
daṅ rab tu ’dzin pa źes bya ba ni gñid daṅ rmugs pa la sogs pas sems non pa daṅ ma non pa
śes pa’o.rnam par źi ba daṅ rnam par ma źi ba ni tiṅ ṅe ’dzin ma thob pa daṅ thob pa’o.chuṅ
ṅu daṅ yaṅs pa daṅ chen por gyur pa daṅ tshad med pa’i sems kyaṅ tshad med pa’i sems śes
bya ba la chuṅ ṅu ni ’dod pa’i khams kyi sems can gyi sems la bya ste, bsam gtan la sogs
pa bsam pa rgya chen po med ciṅ dmigs pa chuṅ ba’i phyir ro; yaṅs pa daṅ rgya chen po ni
gzugs yod pa rnams kyi sems can rnams kyi sems las bya ste, de dag gi bsam pa rgya che źiṅ
bsam gtan daṅ po la sogs pa dmigs pa chen po daṅ ldan pa’i phyir ro; tshad med pa ni gzugs
med pa’i khams kyi sems la bya ste, nam mkha’ mtha’ yas skye mched la sogs pa’i sñoms par
’jug pa tshad med pa rnams la ’jug pa’i phyir ro.

raṅ gi sems bsgribs pa’am, gźan gyi sems bsgribs par mi ’gyur ro źes bya ba ni bdag gi sems
la rab rib daṅ thogs pa med pas bsgribs par mi ’gyur ba daṅ, gźan gyi sems śes par bya ba
ñid kyaṅ gsal bar śes so źes bya ba’i don to.de ci’i phyir źe na źes bya ba ni ci’i phyir
bsgribs par mi ’gyur źe na źes bya ba’i tha tshig go.de’i sems kyi rgyun ni ye śes kyis rig
ces bya ba la sogs pa la byaṅ chub sems dpa’i pha rol gyi sems śes pa’i sems kyi rgyun de
ye śes daṅ ldan pa’am, ye śes kyis bstaṅs pa’am, ye śes raṅ bźin du gyur pas pha rol gyi
sems rig pa’i phyir bsgribs par mi ’gyur ro źes goṅ du smos pa daṅ sbyar ro. de bźin du dran
pa la sogs pa ’og ma rnams daṅ yaṅ sbyar bar bya ste, dran pa la sogs pa ni goṅ du bśad
pa bźin du blta’o.dri ma med pa ni glo bur gyi dri ma daṅ ma ’dres pa’i phyir ro, ’od gsal
ba ni raṅ bźin gyis dag pa’i raṅ bźin yin pa’i phyir ro, kha na ma tho ba med pa ni sdig
pa’i chos daṅ ma ’dres pas so, mi brlaṅ ba ni źe sdaṅ spaṅs pas so, ñon moṅs pa med pa ni
ñon moṅs par ’gyur ba’i chos gaṅ gis kyaṅ ñon moṅs par mi nus pa’i phyir ro, rñog pa med
pa ni sgrib par ’gyur ba’i chos thams cad spaṅs pa’i phyir ro, chos thams cad snaṅ bas rig
pa ni śes par bya ba’i dṅos po thams cad mṅon sum du rtog pa’i phyir ro, sems kyi spyod
pa la źugs źes bya ba ni sems can ’dod chags spyod pa la sogs pa’i spyod pa maṅ po khoṅ du
chud ces bya ba’i don to, sems kyi rgyun śin tu rig ces bya ba ni dus gsum gyi sems can rnams
kyi rgyun ji lta bu yin ji ’dra ba rtogs śes bya ba’i tha tshig go.pha rol gyi sems śes
pa’i mṅon par śes pa mi zad pa bśad zin to. (218b)

