bsam pa śin tu tshol ba bstan pa’i phyir de la rnam par śes pa ni gaṅ ye śes ni gaṅ źe na źes
bya ba la sogs pa gsuṅs so – "To teach what [the bodhisattva] seeking the intention (āśayaparyeṣaka)
is, it is said ..." Cf. ṭ. fol. 213b4.

bźi gaṅ źe na? ’di lta ste, rnam par śes pa gnas pa na gzugs la ñe bar ’gro źiṅ gnas źes bya
ba la sogs pa ni gzugs daṅ tshor ba daṅ ’du śes daṅ ’du byed rnams la sred pa’i sgo nas mig
la sogs pa’i rnam par śes pa rnams brten pa’am dmigs pa’i sgo nas gnas pa na rnam par śes
pa gnas pa źes bya’o; yaṅ na gzugs la ñe bar ’gro źiṅ gnas pa ni ’dod pa’i khams su gtogs
pa’i rnam par śes pa rnams te, gzugs gzugs la dmigs pa’i śas che ba’i phyir gzugs la gnas
pa źes bya’o; tshor ba la ñe bar ’gro ba ni gzugs kyi khams su gtogs pa’i rnam par śes
pa rnams te, bsam gtan gyi bde ba’i tshor ba la dmigs pa śas che bas tshor ba la ñe bar ’gro
ste, ñe bar ’gro ba ni de la gnas pa’am dmigs pa źes bya ba’i don to; ’du śes la ñe bar
’gro ba ni gzugs med pa’i khams su gtogs pa’i rnam par śes pa ste, nam mkha’ mtha’ yas skye
mched la sogs pa ’du śes pa dmigs pa’i śas che bas ’du śes la ñe bar ’gro ba’o; ’du byed
la ñe bar ’gro ba ni ’gog pa’i sñoms par ’jug pa’i rnam par śes pa, thog ma ’gog pa’i sñoms
par ’jug pa na de’i bya ba byed par dmigs śiṅ rtsol ba’i phyir ’du byed la ñe bar ’gro
ba źes bya’o; yaṅ na sred pa’i rtse mo’i rnam par śes pa ni tshe’i ’du byed yun riṅ por gnas
pa de la rten ciṅ gnas pas na ’du byed la ñe bar ’gro źiṅ gnas pa źes bya ste; ’di ni
rnam par śes pa’o. de la ye śes gaṅ źe na? gaṅ phuṅ po bźi la gnas pa’i rnam par śes pa’i
phuṅ po yoṅs su śes pa źes bya ba la goṅ du phuṅ po bźi la gnas pa’i rnam par śes pa’i phuṅ
po rnams kyi ṅo bo ñid ji lta bu yin par don dam par phyin ci ma log par śes pa ni ye śes
so.

rnam par śes pa daṅ ye śes kyi rnam graṅs gźan bstan pa’i phyir gźan yaṅ rnam par śes pa ni
sa’i khams rnam par śes pa daṅ źes bya ba la sogs pa gsuṅs te, sra ba daṅ gśer ba la sogs
pa ’byuṅ ba chen po bźi’i mtshan ñid śes pa ni rnam par śes pa’o. gaṅ khams rnam pa bźi po
’di dag la źes bya ba la sogs pas ni khams bźi po la dmigs pa’i rnam par śes pa bźi rnams
kyaṅ don dam par na stoṅ pa ñid kyi mtshan ñid du ro gcig pas so so dbyer med par śes pa
ni ye śes so.

rnam par śes pa daṅ ye śes kyi rnam graṅs gźan bstan par bźed nas gźan yaṅ rnam par śes pa ni
źes bya ba la sogs pa gsuṅs te, mig gi rnam par śes par bya ba’i gzugs rnams la rnam par
rig pa ni mig gi rnam par śes pa’o; de bźin du rna ba la sogs pa la yaṅ sbyar te, rnam par
śes pa tshogs drug ni rnam par śes pa źes bya’o; gaṅ yaṅ naṅ ñe bar źi źiṅ phyi rol du rgyu
ba med pa daṅ źes bya ba la sogs pa ni naṅ du rtog pa med ciṅ phyi rol gyi chos rnams
la yaṅ rtog pa med pa źes bya ba’i don to. ye śes la rton pas chos gaṅ la yaṅ mi rtog rnam
par mi rtog ces bya ba ni rnam par mi rtog pa’i ye śes la gnas pas, naṅ gi chos gaṅ la yaṅ
mi rtog ciṅ, mtshan mar mi ’dzin la phyi’i chos gaṅ la yaṅ rnam par mi rtog ciṅ mtshan mar
mi ’dzin pa ni ye śes so.

rnam par śes pa daṅ ye śes kyi rnam graṅs gźan yaṅ bstan par bźed nas gźan yaṅ dmigs pa las
rnam par śes pa skye ba daṅ źes bya ba la sogs pa gsuṅs so; gzugs daṅ sgra la sogs pa la dmigs
nas rnam par śes pa skye ba nas dmigs pa las rnam par śes pa skye ba ste, ’dis ni dmigs
pa’i rkyen las skye ba bstan to; yid la byed pa las rnam par śes pa skye źes bya ba ni
rnam par śes pa skye ba nas lta bar ’dod pa la sogs pa de daṅ ’byuṅ ba yid la byed pa la brten
nas skye ba’i phyir ro; yoṅs su rtog pa las rnam par śes pa skye źes bya ba ni yoṅs su
rtog pa gźan dbaṅ gi mtshan ñid kun gźi rnam par śes pa’i bag chags la brten nas rnam par
śes pa skye ba ste, ’dis ni rgyu’i rkyen las skye bar bstan to. gaṅ ’dzin pa med pa daṅ
źes bya ba la sogs pa la bdag ces rtog pa med pas na ’dzin pa med pa’o; bdag gi źes rtog pa
med pas na mchog tu ’dzin pa med pa’o; ’di ni gzugs śes gzuṅ ba’i ṅo bor rtog pa med pa
ni dmigs pa med pa’o; ’di ni rnam par śes pa ste, de la dmigs par byed pa’o źes rtog pa med
pas na rnam par rig pa med pa ste, bdag daṅ chos gaṅ la yaṅ rtog pa med pa ni ye śes so.

rnam par śes pa daṅ ye śes kyi rnam graṅs gźan bstan par bźed nas gźan yaṅ ’dus byas rgyu ba’i
chos rnams la źes bya ba la sogs pa gsuṅs te, rgyu rkyen gyis bskyed pa khams gsum du gtogs
pa’i chos rnams la gnas sam dmigs nas rnam par śes pa skye’o; ’dus ma byas stoṅ pa ñid
ni gnas daṅ gnas par byed pa daṅ, dmigs pa daṅ dmigs par bya ba las ’das pas, des ni rnam
par śes pa skye bar mi byed ciṅ de rnam par śes pas rtog par mi nus te, de bas na ’dus byas
la brten nas skye ba ni rnam par śes pa’o. gaṅ ’dus ma byas su śes pa źes bya ba ni chos
thams cad de bźin ñid stoṅ pa’i mtshan ñid du śes pa ni ye śes so.

rnam par gźan bstan pa’i phyir gźan la skye ba daṅ ’jig pa la gnas pa źes bya ba gsuṅs te, mdor
na gaṅ skye ba yod pa daṅ ’jig pa yod pa’i chos la brten pa ni rnam par śes pa’o; chos
gaṅ mi skye ba daṅ mi ’gag pa la brten ciṅ skye ba daṅ ’gog pa med pa khoṅ du chud pa ni
ye śes so.

