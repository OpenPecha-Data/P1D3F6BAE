rab tu rnam par byaṅ ba’i byaṅ chub sems dpa’ gaṅ źe na? gaṅ chos dran pa ñe bar gźag pa la
rab tu źugs pa ste, sgrib pa daṅ, kun nas sbyor ba daṅ, ’chiṅ ba daṅ, bag la ñal ba daṅ, ñon
moṅs pa’i kun nas dkris pa thams cad las ’das pa yaṅ thob la, chos thams cad la dbaṅ thob
pa yoṅs su rdzogs par byed pa’o. de’i dbaṅ du byas nas de la byaṅ chub sems dpa’i chos
rnams la źes bya ba la sogs pa gsuṅs te – "What is the bodhisattva purifying (pravyavadānaka)?
He is the one progressing in the presence of recollection concerned with moments of existence
(dharmasmṛtyupasthānapratipanna), he is one to fulfil the attainment of mastery over
all moments of existence (sarvadharmavaśitāprāpti) in attaining transcendence from obsession
(paryavasthāna) of hindrances (āvaraṇa), fetters (saṃyojana), ties (bandhana), latent
potentialities (anuśaya) and vices (kleśa). With reference to him (tam adhipatiṃ kṛtvā),
it is said ...chos ni ’dus byas daṅ ’dus ma byas daṅ, zag pa daṅ bcas pa daṅ zag pa med
pa’o. chos kyi rjes su lta ba ni śes rab kyis chos de dag la stoṅ par rtog pa’o; dran pa ñe
bar gźag pa ni tiṅ ṅe ’dzin gyis de la rtse gcig tu ’jog pa’o. gaṅ źe na źes bya ba ni de
dag dṅos po gaṅ yin pa ’dri ba’o.

de dag bstan pa’i phyir ’phags pa’i śes rab kyi mig gis mthoṅ ba’i chos de dag ces bya ba la
sogs pa gsuṅs te, ’phags pa źes smos pa ni zag pa med par ston to; śes rab kyi mig ces smos
pa ni rnam par mi rtog pa’i mtshan ñid yin par ston to; mthoṅ ba ni ’dus byas daṅ ’dus
ma byas kyi chos thams cad ’og nas ’byuṅ ba’i tshul du stoṅ pa ñid kyi raṅ bźin mthoṅ ba ste
de ltar mthoṅ ba’i chos de dag ni ’bras bu la gnas kyi bar du ñams par mi ’gyur źes bya
ba’i don to.

stoṅ pa las rnam par grol ba źes bya ba la sogs pa ni chuṅ rab tsam yaṅ mi mthoṅ źes bya bar
sbyar te, stoṅ pa ñid la sogs pa’i naṅ du ma ’dus pa’i chos gaṅ yaṅ med do, der ma ’dus pa’i
chos gaṅ yaṅ mi mthoṅ ṅo źes bya ba’i don to. chos gaṅ rten ciṅ ’brel bar ’byuṅ ba las
rnam par grol ba chuṅ rab tsam yaṅ mi mthoṅ ṅo źes bya ba ni don dam par chos rnams stoṅ
pa ñid kyi raṅ bźin yin yaṅ, kun rdzob tu yaṅ rten ciṅ ’brel bar ’byuṅ ba ma yin pa’i chos
gcig kyaṅ mi mthoṅ ste, der ma gtogs pa’i chos gcig kyaṅ med do źes bya ba’i don to.Alternatively:
... sees the moment of existence, not the non-moment of existence.

chos kho na mthoṅ gi, chos ma yin pa mi mthoṅ ṅo źes bya ba la bdag med pa la sogs pa phyin
ci ma log pa yaṅ dag pa yin pas na chos kho na źes bya ste, de mthoṅ ba’o. bdag tu lta ba
la sogs pa smos pa ni yaṅ dag pa ma yin pa phyin ci log pas chos ma yin pa ste, de mi mthoṅ
ba’o.

chos thams cad ni chos so źes bya ba la chos kyi sgra ni stoṅ pa ñid la sogs pa la bya ste,
de chos thams cad la yod pas na chos thams cad ni chos so. chos thams cad ni chos ma yin źes
bya ba ni chos de dag ñid la bdag daṅ bdag gir ’dzin pa yaṅ skye bas na chos thams cad
chos ma yin pas te, bdag tu ’dzin pa la sogs pa la chos ma yin pa źes bya’o.so sor rtog pas
źes bya ba ni stoṅ pa śes pas sam, stoṅ pas khyab pas so. mṅon par źen pa źes bya ba ni
chos de dag ñid bdag daṅ bdag gir chags pa’i rgyu yin pas so.

saṅs rgyas kyi chos med pa daṅ źes bya ba la sogs pas ni chos rnams stoṅ par khoṅ du chud pa
las thar pa daṅ mya ṅan las ’das par ’gyur te, de bas na chos gaṅ la brten te saṅs rgyas
kyi chos su mi ’gyur ba’i chos de dag yaṅ med do źes bya ba’i don to. saṅs rgyas kyi chos
ni lus daṅ khoṅ du chud par bya ba’i chos te, de’i raṅ bźin du ma gyur pa’i chos gaṅ yaṅ med
do źes bya bar dgoṅs so. gaṅ las byaṅ chub med pa źes bya ba la, byaṅ chub ni spaṅs pa
daṅ ye śes kyi mtshan ñid de, chos gaṅ la brten te de’i rgyur mi ’gyur ba’i chos gaṅ yaṅ med
do źes bya ba’i tha tshig go. lam med ces bya ba la lam ni sa bcu ste, de’i raṅ bźin du
ma gyur pa’i chos gaṅ yaṅ med do źes bya ba’i don to. thar pa med pa źes bya ba ni thar pa
med pa’i rgyur ma gyur pa’i chos gaṅ yaṅ med do źes bya ba’i don to. ṅes par ’byuṅ ba med
pa źes bya ba ni khams gsum las ’byuṅ bar ma gyur pa’i chos gaṅ yaṅ med do źes bya ba’i
don to.des chos thams cad ṅes par ’byuṅ bar śes źes bya ba la chos dran pa ñe bar gźag pa
la gnas pa’i byaṅ chub sems dpa’ des chos thams cad khams gsum las ’byuṅ ba daṅ ’byuṅ ba’i
rgyur ’gyur ba daṅ, thar pa’i rgyur gyur pa śes pa’o, yaṅ na des chos thams cad ṅes par ’byuṅ
bar śes pas sems can rnams la sgrib pa med pa źes bya ba’i sñiṅ rje chen po’i tiṅ ṅe
’dzin gyi sgo thob par ’gyur ro źes bya ba la chos thams cad las byuṅ ba’i dṅos po daṅ mtshan
ma thams cad las thar pa’am bral ba ste, stoṅ pa ñid śes pa la bya’o. des chos thams cad
de ltar stoṅ par śes pas mtshan mar lta ba’i sems can rnams la sñiṅ rje chen po ’byuṅ ba’i
tiṅ ṅe ’dzin gyi sgo thob par ’gyur te, tiṅ ṅe ’dzin gaṅ la źugs na sñiṅ rje chen po ’byuṅ
ba’i tiṅ ṅe ’dzin la sñiṅ rje chen po’i tiṅ ṅe ’dzin ces bya’o, de’i sgo ni tiṅ ṅe ’dzin
de thob par ’gyur ba’am, de la ’jug pa’i thabs la bya’o, sgrib pa med pa ni tiṅ ṅe ’dzin
de mi mthun pa’i phyogs spaṅs pa’o, des źes bya ba ni sñiṅ rje chen po’i tiṅ ṅe ’dzin gyi
sgo thob pa’i byaṅ chub sems dpa’ de’am, chos dran pa ñe bar gźag pa la gnas pa’i byaṅ
chub sems dpa’ des so.chos thams cad ni phuṅ po daṅ khams la sogs pa’o, ñon moṅs pa ni ’dod
chags la sogs pa’o, bcos ma’i ’du śes thob ces bya ba ni sgyu ma daṅ ’dra bar raṅ bźin med
par śes pa thob pa’o.ji ltar ’du śes thob pa bstan pa’i phyir chos ’di dag ni ñon moṅs
pa med pa źes bya ba la sogs pa gsuṅs te, phuṅ pa la sogs pa’i chos ’di dag ni ñon moṅs pa
skye ba’i rgyu ma yin pa’am, ñon moṅs pa daṅ ’dres pa ma yin pa ste, de bas na chos ’di dag
ni ñon moṅs pa daṅ bcas pa ma yin pa’o. de ci’i phyir źe na źes bya ba ni byaṅ chub sems
dpa’ de ci’i phyir de lta bu’i ’du śes thob ces bya ba’am, chos de dag ci’i phyir ñon moṅs
pa ma yin źe na źes bya ba’i tha tshig go.241b2-4: ’di ltar de dag ṅes pa’i don gyi don
la rton te źes bya ba la ’di ltar ni ’og nas bśad pa ltar ro, de dag ni byaṅ chub sems dpa’
de dag gam, chos de dag go, ṅes pa’i don gyi don la rton pa ni chos gaṅ ñon moṅs pa goṅ
du smos pa thams cad stoṅ pa ñid kyi don la rton pa’am, byaṅ chub sems dpa’ ñid stoṅ pa ñid
kyi don la rton pa ste, ṅes pa’i don ni stoṅ pa ñid kyi don to, ñon moṅs pa’i tshogs kyaṅ
med ces bya ba la sogs pa ni de ltar stoṅ pa yin pas na ñon moṅs pa ñid kyaṅ med la phuṅ
por gyur pa’aṅ med pa’o.ñon moṅs pa ’di dag rtogs pa’i phyir byaṅ chub ste źes bya ba ni
ñon moṅs pa goṅ du smos pa’i tshul ṅo bo ñid med par rtogs pa ñid byaṅ chub bo źes bya ba’i
don to, ñon moṅs pa’i ṅo bo ñid gaṅ yin pa, byaṅ chub kyi ṅo bo ñid kyaṅ de yin no źes
bya ba ni ñon moṅs pa’i ṅo bo ñid stoṅ pa’i ṅo bo, byaṅ chub kyi ṅo bo yaṅ stoṅ pa’i ṅo bo
ste, de gñis don dam pa ñid du ro gcig pas de skad ces bya’o, yaṅ na ñon moṅs pa’i ṅo bo
stoṅ pa gaṅ yin pa de ñid byaṅ chub ste, byaṅ chub kyaṅ de las gźan ma yin pas na de skad
ces bya’o.’di ltar dran pa ñe bar ’jog kyaṅ ci la yaṅ ñe bar mi ’jog ces bya ba la sogs pa
mi dmigs pa’i tshul gyis ñe bar ’jog gi mtshan ma’i sgo nas dran pa ñe bar mi ’jog go źes
bya ba’i don to, yaṅ na kun rdzob kyi mtshan ñid tsam du de ltar ñe bar ’jog kyaṅ don dam
par gaṅ yaṅ ñe bar ’jog pa med do źes bya ba’i don to, ñe bar mi ’jog pa ni ñan pa’i dus
na ñe bar mi ’jog pa’o, rab tu mi ’jog pa ni sems pa’i dus na ñe bar mi ’jog pa’o, rnam par
mi ’jog pa ni bsgom pa’i dus na sems la mi ’jog pa’o.

chos ñid de gnas pa rab tu śes źes bya ba ni stoṅ pa’i chos ñid de ye nas de bźin du mi ’gyur
ba yin par śes pa ste, de bas na chos kyi dbyiṅs gnas pa źes bya’o.

saṅs rgyas kyi chos la rton pa yin te, de chos thams cad kyaṅ saṅs rgyas kyi chos su mos so
źes bya ba ni byaṅ chub sems dpa’ de saṅs rgyas kyi chos la rton ciṅ gnas pa yin te, ji ltar
źe na? ’dus byas daṅ ’dus ma byas kyi chos thams cad saṅs rgyas bcom ldan ’das kyis ji
ltar mkhyen pa la rton te, de bźin du tha dad do źes bya ba’i don to.de zad pa śes pa yaṅ
skyed de ’dus byas kyaṅ zad par mi byed do źes bya ba la, dran pa ñe bar gźag pa la gnas pa’i
byaṅ chub sems dpa’ de śes bya daṅ ñon moṅs pa’i sgrib pa daṅ chos thams cad mtshan mar
dmigs pa don dam par śes kyaṅ, kun rdzob tu ’dus byas kyi chos la zad par mi byed pa med
par mi lta ba’o; yaṅ na bdag med par khoṅ du chud par byas nas ñon moṅs pa thams cad spaṅs
pa’i ye śes kyaṅ bskyed la, khams gsum du skye bar byed pa’i rgyu dge ba mṅon par ’du byed
pa yaṅ gtoṅ bar mi byed ces bya ba’i don to.mi skye ba śes pa yaṅ mṅon par sgrub ste, de
sems can la lta ba yaṅ skyed ciṅ mi skye ba’i mtha’ yaṅ mi spoṅ ṅo źes bya ba ni thog ma
nas ma skyes par śes pa’i ye śes thob kyaṅ, kun rdzob tu sems can gyi don la lta ba’aṅ skyed
de, de skyed kyaṅ skye ba ’ba’ źig la mi phyogs kyi, mi skye ba’i chos ñid kyaṅ mi gtoṅ
ṅo źes bya ba’i don to.

chos dran pa ñe bar gźag pa’i don bsdu źiṅ, ji ltar chos dran pa ñe bar gźag pa yin par mdor
bstan pa’i phyir chos dran pa ñe bar gźag pa źes bya ba la sogs pa gsuṅs te, ñan thos daṅ
raṅ saṅs rgyas kyi chos ’og nas miṅ gis smos pa thams cad stoṅ pa ñid du rtogs pa’i dran
pa de la gnas pas na chos dran pa ñe bar gźag pa źes bya’o.

dran pa’i don bstan pa’i phyir phyi ma’i mtha’i bar du yaṅ dran pa des mi brjed ces bya ba la
sogs pa gsuṅs te, sems can gyi mtha’ daṅ ’khor ba’i mtha’ ji srid yod kyi bar du rtogs pa’i
dran pa de ñams par mi ’gyur źes bya ba’i don to. de bas na chos thams cad ma lus par
źes tshig phyi ma daṅ sbyar ro.dran pa ñe bar gźag pa źes bya ba de ni tshad med pa śin tu
bstan pa’i tshig ste źes bya ba la, chos dran pa ñe bar gźag ces bya ba’i tshig de ni tshad
med pa śin tu bstan pa’i tshig ste, ji ltar tshad med pa śin tu bstan pa’i tshig yin pa
ni chos thams cad la dmigs so źes sṅar yaṅ bśad la, kun tu spyod yul źes bya ba la sogs pa
’og nas ’byuṅ ba’i tshig gis kyaṅ bstan to. de ltar mod kyi mdor na dran par bya ba’i chos
rnams tshad med de, mi zad pa’i phyir ram, phyi ma’i mtha’i bar du yaṅ dran pa de mi brjed
ciṅ ñams par mi ’gyur ba’i phyir tshad med pa’i don to.kun tu spyod yul źes bya ba ni
śes bya thams cad kyaṅ dran pa de’i spyod yul du gyur pa ste, thams cad du khyab par dmigs
źes bya ba’i don to; thams cad yaṅ dag par ’du ba ni dran pa der stobs daṅ mi ’jigs pa la
sogs pa’i saṅs rgyas kyi chos thams cad yaṅ dag par ’du ba’i phyir ro; tshim par byed pa
ni sems can la phan ’dogs śiṅ sems can daṅ bskyed par byed pa’o; pham par byed pa ni bdud
thams cad ’joms par byed pa’o; rtogs par byed pa ni rnam par mi rtog pa’i ye śes raṅ gis rig
par byed pa’o. de ltar kun byed pa’i tshig de ni chos la chos kyi rjes su lta ba’i dran
par ñe bar gźag pa źes bya’o.

’di ni chos dran pa ñe bar gźag pa mi zad pa bsgom pa ste, dran pa ñe bar gźag pa bźi bsgom
pa mi zad pa bśad zin to.

