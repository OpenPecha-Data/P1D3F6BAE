bzod pa mi zad pa gnas pa’i byaṅ chub sems dpa’ ni chos kyi rjes su sruṅ ba’i byaṅ chub sem
dpa’ źes bya ste, de bstan pa’i phyir btsun pa śa ra dva ti’i bu, rnam pa sum cu rtsa gñis
kyis byaṅ chub sems dpa’ rnams kyi bzod par blta’o źes bya ba la sogs pa gsuṅs so. bzod pa
mi zad pa yaṅ rnam pa gsum ste, 1) sdug bsṅal la ji mi sñam pa’i bzod pa daṅ, 2) gźan gnod
pa byed pa ñams su len pa’i bzod pa daṅ, 3) chos ṅes par sems la mos pa’i bzod pa’o – "The
bodhisattva established in the imperishability of tolerance (kṣāntyakṣayatāpratiṣṭhita)
is the bodhisattva protecting religion (dharmānurakṣaka) ... The imperishability of tolerance
is threefold: 1) tolerance enduring pain (duḥkhādhivāsakṣānti), 2) tolerance enduring
harm from others (parāpakāramarṣaṇakṣānti), and 3) tolerance based on looking into moments
of existence (dharmanidhyānādhimokṣakṣānti)." Cf. Msa p. 10510-11: marṣādhivāsajñānam iti
trividhāyāḥ kṣānteḥ svabhāvaḥ: apakāramarṣaṇakṣānter marṣaṇaṃ marṣa iti kṛtvā, duḥkhādhivāsakṣānter
dharmanidhyānakṣānteś ca yathākramaṃ; and Bbh p. 1899-11: parāpakāramarṣaṇakṣāṃtiḥ
duḥkhādhivāsanākṣāṃtiḥ dharmanidhyānādhimokṣakṣāṃtiś ca et seq. Cf. also Msa p. 9317.sdug
bsṅal la ji mi sñam pa’i bzod pa yaṅ rnam pa bźis bstan te, a) bzod pa’i mi mthun pa’i
phyogs kyi rgyun daṅ bral ba daṅ, b) bzod pa’i gñen po yaṅ dag par ’dzin pa daṅ, c) bzod
pa’i las rnam par dag pa daṅ, d) bzod pa’i ’bras bu yaṅ dag par ’dzin pa’o.

bzod pa’i mi mthun pa’i phyogs kyi rgyu daṅ bral ba’i dbaṅ du byas nas bag la ñal spaṅs pas
bzod par blta’o źes bya ba la sogs pa tshig brgyad gsuṅs te, mi bzod pa’i rgyu khoṅ khro ba
la sogs pa’i bag la ñal spaṅs te, gaṅ la yaṅ mi bzod pa’i rgyu med pas bzod par blta’o źes
bya ba’i tha tshig ste, tshig mthun pa rnams ni ’og ma dag la yaṅ ci rigs par sbyar ro.mi
gnod pa ni lag pa daṅ boṅ ba daṅ dbyug pa la sogs pas gnod par mi byed pa’o.yoṅs su mi
gduṅ ba ni gźan gyis gnod pa byas kyaṅ sdug bsṅal daṅ yid mi bde ba mi ’byuṅ ba’o.gnod sems
med pa ni mtshon cha la sogs pa gaṅ yaṅ ruṅ bas sems can pha rol po phuṅ bar sbyor ba ni
gnod sems te, de med pa’o.khon du ’dzin pa med pa ni gnod pa byas pa’i ’og tu khon gyi ’dud
pa’i bsam pa mi ’dor źiṅ rgyun du ’byuṅ ba’am, yaṅ na ’dis bdag la gnod pa byas, byed,
byed par ’gyur; bdag gi mdza’ bo la gnod pa byas, byed, byed par ’gyur; ’dis bdag gi dgra
la phan pa byas, byed, byed par ’gyur źes kun nas mnar sems kyi dṅos po dgu ni khon du ’dzin
pa ste, de lta bu med pa’o.mi khro ba ni yid du mi ’oṅ ba’i dṅos po daṅ phrad nas ’phral
du gnod par bya ba’i kun nas mnar sems ni khro ba ste, de med pa’o.’thab mo ni pha ma’am,
mkhan po’am, slob dpon nam, dkon mchog gi phyir phan tshun du tshig gis ’gyed pa ste, de
med pa’o.rtsod pa ni rigs daṅ rus la sogs pa smos nas mtshaṅ ’bru ba ste, de med pa’o.bzod
pa’i gñen po yaṅ dag par ’dzin pa’i dbaṅ du byas nas yul gyis rma mi phyin pas bzod par
blta’o źes bya ba la sogs pa tshig drug gsuṅs te, khro bar ’gyur ba la sogs pa’i yul gyi rkyen
gyi dbaṅ du ma gyur pas rma mi phyin pa źes bya’o.bdag daṅ gźan bsruṅ ba ni bdag ñid
kyaṅ mi bzod pa’i dbaṅ du mi ’gyur ba daṅ, gźan yaṅ mi bzod pa’i dbaṅ du mi ’gyur bar bsruṅ
ba’i thabs la mkhas pa’o.byaṅ chub kyi sems daṅ mthun pa ni bla na med pa’i byaṅ chub tu
sems bskyed nas sems can thams cad la bu gcig pa bźin du byams pa byed pa bźin du kun la
bzod pa’o.tshul bźin du rab tu rtog pa ni źe sdaṅ gi gñen po byams pa bsgom pa’o.yid byuṅ
źiṅ ’dod chags daṅ bral ba ni khams gsum gyi ’khor ba’i chos rnams la yid byuṅ źiṅ ’dod chags
daṅ bral ba ste, de ltar byuṅ na mi mthun pa daṅ yid du mi ’oṅ ba rnams la mi bzod pa
med pa’i phyir bzod par blta’o.las kyi rnam par smin pa la rton pa ni gźan gnod pa byed pa
las byuṅ ba’i sdug bsṅal daṅ phrad na: ’di ni las kyi le lan yin te, des na bdag gis byas
pa’i mi dge ba’i las kyis sdug bsṅal gyi ’bras bu ’di ’dra ba ñams su myoṅ la, yaṅ sdug bsṅal
gyi rgyu mi bzod pa ’di yaṅ dag par blaṅs te ’dug na ni bdag ñid la mi sdug pa gaṅ yin
pa de la bdag ñid kyis bdag ñid sbyor bar byed par ṅes so, sñam nas gnod pa mi byed pa’o.bzod
pa’i las rnam par dag pa’i dbaṅ du byas nas lus kyi rgyan gyis bzod par blta’o źes bya
ba la sogs pa tshig bdun gsuṅs te, bzod pa daṅ ldan pa’i gaṅ zag ni khro gñer daṅ bźin
gyi mdog ’gyur ba daṅ mig dmar ba la sogs pa mi sdug pa med de, dbaṅ po źi źiṅ mdaṅs bzaṅ
ba la lus kyi rgyan ces bya’o. rnam pa gñis su na bzod pa ni ma ’oṅs pa na yaṅ lus mdzes par
’gyur ba’i rgyu ste, da ltar bzod pas ni mdzes par ’gyur ro źes gsuṅs pa’i phyir ro.ṅag
daṅ sems yoṅs su dag pa ni ṅag rtsub mo mi ’byin pa daṅ, źe sdaṅ gi bsam pa med pa ste, de
ltar sgo gsum raṅ bźin du gnas pa ni bzod pa’i las yin par bstan to.bsam pa brtan pa ni
bzod par ’gyur ba’i yul gyi rluṅ ñe bar ’oṅs kyaṅ des bskyod par mi nus pa’i phyir ro.yi ge
ya ma brla yin pa ni pha rol gyi ṅan du smras pa daṅ ṅan du brjod pa ’di dag na yi ge tsam
du zad do źes rtog pa’o, yaṅ na stoṅ pa daṅ bdag med pa la sogs pa’i yi ge daṅ sgra tsam
gyis ’jigs par mi byed de, de dag ya ma brla yin par śes pa bya ste, de dag gi don zab mo
la rtog par byed pa’o.yoṅs su rtog pa med pa ni gaṅ gis gnod par bya, gaṅ gnod par byas,
gaṅ la gnod par byed ces rnam pa gsum la yaṅ yoṅs su mi rtog pa’o. This is an allusion to
the principle of trimaṇḍalapariśuddhi, here called tryākārāparikalpa.raṅ gi sems la ṅes par
sems pa ni mi bzod par byed pa ’di yaṅ raṅ gi sems ñid las skyes par zad do źes rtog pa’o.gźan
gyi sems bsruṅ ba ni bdag gis gnod pa byas na gźan gyi sems gduṅ bar ’gyur ro, sñam
du sems pa’o.bzod pa’i ’bras bu yaṅ dag par ’dzin pa’i dbaṅ du byas nas tshaṅs pa’i ’jig
rten gyi lam du ’gro bas bzod par blta’o źes bya ba la sogs pa gsuṅs so. ’bras bu de yaṅ
rnam pa gsum ste, 1) ’byor pa phun sum tshogs pa daṅ, 2) spaṅs pa phun sum tshogs pa daṅ,
3) ’bras bu phun sum tshogs pa ste, tshig bźi daṅ drug daṅ gcig gis go rims bźin du bstan
to. ’byor pa phun sum tshogs pa yaṅ ’jig rten gyi ’byor pa daṅ ’jig rten las ’das pa’i ’byor
pa gñis te, daṅ po’i tshig gñis kyis go rims gźin du bstan to.de la tshaṅs pa’i ’jig rten
ni gzugs kyi khams kyi tshaṅs ris la sogs pa’o, de’i lam ni thob par byed pa’i rgyu ste,
tshad med pa bźi yin la, bzod pa yaṅ zad med pa bźi po dag daṅ rjes su mthun pas lam du
’gro ba źes bya’o.bzod pa la gnas pa’i gaṅ zag gis ni byad gzugs bzaṅ po daṅ g-yog ’khor maṅ
po la sogs pa ’thob par ’gyur ba’i phyir lha daṅ mi’i phun sum tshogs pa myoṅ ba źes bya’o.bzod
pa la gnas pa’i gaṅ zag gis de bźin gsegs pa’i mtshan daṅ dpe byad bzaṅ po daṅ tshaṅs
pa’i sgra skad ’byin pa’i dbyaṅs thob ces bya bar sbyar ro.ñes pa thams cad ni bstan
pa’o; gnod sems la sogs pa ni bśad pa ste, gźan ni sṅar bśad par zad do.phyir rgol ba ni bdud
daṅ mu stegs la sogs pa ste, de dag kyaṅ bzod pas pham par byas pas bzod par blta’o.gźan
gyis gnod par bya ba thams cad las śin tu ’das pa ni bzod pa daṅ ldan pa’i gaṅ zag de la
sems can su yaṅ gnod pa mi byed pa’i phyir ro.bzod pa’i pha rol tu phyin pa ni saṅs rgyas
kyi chos thams cad thob pa’i rgyu yaṅ yin pas źes tshig rnam par sbyar ro.

gnod pa ñams su len pa’i bzod pa’i dbaṅ du byas nas de la bzod pa yoṅs su dag pa gaṅ źe na źes
bya ba la sogs pa gsuṅs te, goṅ du ni sems can la gnod pa mi byed pas bzod par blta’o źes
bstan pa de ni yoṅs su ma dag pa yin gyi, gźan gyis gnod pa byas kyaṅ slar gnod pa mi byed
na bzod pa yoṅs su dag pa yin no źes bstan pa’i phyir bzod pa yoṅs su dag pa gaṅ źe na
źes smos so. (cf. fol. 71a3: gźan gnod pa byed pa ñams su len pa’i bzod pa).

gnod pa ’byuṅ ba’i rgyu ni ṅag daṅ, lus daṅ, sems gsum yin la, de dag kyaṅ brag ca daṅ, gzugs
brñan daṅ, sgyu ma daṅ mtshuṅs te, raṅ bźin med par rtogs pa’i phyir dge sbyoṅ byed pa’i
chos gsum daṅ lhag pa’i bsam pa bźi ste, gnod sems la sogs pa ñe bar źi ba’i phyir dge sbyoṅ
byed pa’i chos gcig daṅ rim bźin du sbyar ro. The four items are called the four śramaṇakārakadharma;
cf. Mvy. 8708-12; Kpv. 107; Śikṣ. p.1855-6.raṅ gi yon tan yoṅs su rdzogs pa
ni thos pa daṅ, gtoṅ ba daṅ, tshul khrims la sogs pa yoṅs su rdzogs pa ste, de ltar gyur
pas bsṅags pa ma yin khro bar mi ’gyur te, źe sdaṅ yaṅ mi skyed la, ṅa rgyal gyis bdag ñid
chen por mi sems pa ni mthos par mi sems pa ste, de ltar gyur pas bsṅags pas rjes su chags
par mi ’gyur źes sbyar ro.śin tu dul ba’i phyir, rñed pas dga’ ba med pa źes bya ba la
sogs pa’i tshig dgus ni ’jig rten gyi chos brgyad kyis ma gos par rab tu dbye ba daṅ bcas
mdor bsdus pa daṅ bcas pa bstan to. de la śin tu dul ba ni sbyaṅs pa’i yon tan rnams kyi sems
śin tu dul bar gyur pa yin la, rab tu źi ba ni źe sdaṅ spaṅs pa ste, de bas na chos gos
la sogs pa rñed pas kyaṅ dga’ ba med la ma rñed pas khoṅ khro ba med do; sñan pa thams cad
ni byis pa slu ba phyin ci log yin par śes pas rab tu brtag pa’i phyir daṅ, bdag gi yon
tan ma grags su zin kyaṅ de spa goṅ ba’am sems źum pa med do; blo yaṅs pa’i phyir go rims
bźin du sñan pa la ṅo mtshar du mi ’dzin pa daṅ; mi sñan pas źum par mi ’gyur ro; legs par
gnas pa ni brtan por gnas pa’o; mi g-yo ba ni raṅ bźin gyis mi ’dor ba ste, de ltar gyur
pas smad pas kyaṅ dmas par mi sems la, bstod pas kyaṅ mthos par mi sems so; sems can rnams
kyi don bya bar sems śiṅ lta ba’i phyir daṅ khams gsum gyi ’dus byas kyi bde ba mi rtag
pa’i phyir go rims bźin du sdug bsṅal gyis mi skyo ba daṅ; bde bas dga’ bar mi ’gyur źes sbyar
ro. rñed pa daṅ ma rñed pa la sogs pa de dag gaṅ la yaṅ ma chags te, mi gnas pa’i phyir,
’jig rten pa’i chos rnams kyis mi gos pa źes mdor bsdus nas bstan to.pha rol po srog la
bab pa’i gnod pa byuṅ la de la mi gnod na bdag la gnod kyaṅ bzod pa ni gźan la mi gnod pa’i
phyir, bdag la gnod par bzod pa źes bya’o.byaṅ chub kyi yan lag gi tshogs ni bsod nams
daṅ ye śes kyi tshogs rnams so.saṅs rgyas kyi sku ni gsum la bya’o.legs par byas pa’i las
kyi stobs skyed pa ni sbyin pa daṅ tshul khrims la sogs pa cher spyad de, mthu daṅ ldan par
byas pas gźan gyis bdag gi srog bcad pa, ma byin par blaṅs pa la sogs pa ṅan du byas pa
thams cad bzod do.mu stegs can thams cad ’joms pas dpa’ ba ni mu stegs can gyi dka’ thub
thams cad zil gyis gnon pa’i mthu daṅ ldan pas dpa’ ba ste, de’i phyir rgya śug gi ’bru daṅ
til ’bru tsam gyis srog zuṅs byed kyaṅ lus gduṅ ba daṅ sems yoṅs su gduṅ ba la cis mi ’byed
ces bya ba’i tha tshig go; brgya byin la sogs pa miṅ gis smos pa rnams kyi brtul źugs
kyaṅ zil gyis gnon pa’i phyir ’jig rten daṅ ’jig rten las ’das pa’i brtul źugs thams cad la
rtsom pa ste; tshig goṅ mas ni mi’i dka’ thub thams cad zil gyis gnon pa’i bzod pa bstan
la, ’og mas ni lha’i dka’ thub thams cad zil gyis gnon pa’i bzod pa bstan to.

chos ṅes par sems pa la mos pa’i bzod pa’i dbaṅ du byas nasbtsun pa śa ra dva ti’i bu, gźan
yaṅ bzod pa źes bya ba ni, gaṅ ’di śin tu rma mi phyin pa ste źes bya ba la sogs pa gsuṅs
so. Cf. also fol. 71a3 and n. 1 supra p. 130.rma mi phyin pa ni sems kyi raṅ bźin ’od gsal
ba la gśe’o, ’di la su źig gśe źes bya ba la sogs pa rtog pa daṅ rnam par rtog pa gaṅ gis
kyaṅ ñams par mi ’gyur ba’o. de la ci’i phyir bzod pa źes bya sñam nas de ci’i phyir źe na
źes dris pa daṅ mi dmigs pa’i phyir ro źes gsuṅs te, ji tsam du miṅ daṅ brdar btags pa rnams
ni byis pas kun tu brtags pa yin gyi, don dam par mi dmigs pa’i phyir gzuṅ ba daṅ ’dzin
pas rma mi ’phyin pa de la bzod pa źes bya’o – "It is invulnerable: Thought-constructions
and fictions (kalpavikalpa) like "He abuses", "Who abuses here?" cannot injure the true
nature of thought which is luminosity (cittaprakṛtiprabhāsvaratā). So thinking: Why is it
called tolerance? it is asked Why?, and stated: Because it is beyond apprehension. As for
its names and informative concepts (nāmaprajñapti), they are fancied (parikalpita) by the
naive (bāla), but in its highest meaning (paramārthatas) it is not injured by the objects
and the subject grasping them (grāhyagrāhaka), thus it is called tolerance."

gaṅ dag mi dmigs pa’i phyir śin tu rma mi phyin pa la bzod pa źes bya źe na, gśe’o źes bzod
pa, de ni gñi ga la dmigs pa’i bzod pa ste źes bya ba la sogs pa rgya cher gsuṅs so. gaṅ zag
’di ni bdag la gśe ste, de bdag gis bzod par bya’o źes bdag daṅ pha rol gñi ga la dmigs
pa ni thog ma med pa’i dus nas spros pa la mṅon par dga’ ba’i dbaṅ gis bdag daṅ gźan du rtog
par ’byuṅ bar zad pas mi dmigs pa’i bzod pa ma yin źes bya ba’i tha tshig ste, ’og ma
dag la yaṅ de daṅ mthun par sbyar ro.Cf. Gaganagañja fol. 344a7ff: bdag la gśe’aṅ bzod do
sñam pa de ni ṅa yin ’dzin pa’i bzod pa ste, ’di ni nam mkha’ daṅ mtshuṅs pa’i bzod pa ma
yin no.’di la su źig gśe źes bya ba ni bdag gi sa’i khams la gaṅ zag de’i sa’i khams gśe’am
źes bya ba la sogs par brtags na bzod pa ni chos la bgraṅ ba źes bya’o.Cf. Pāramitāsamāsa,
3.21: cakṣuḥ kim ākrośati cakṣur etac chrotrādi vākrośati kiṃ tadādi / yaivaṃ kṣamā sāyatanāvekṣā
na kṣāntir eṣā paramārthatas tu //’di dag ni yi ge’i sgra ’byuṅ ba źes bya ba ni
gśe ba po’i gaṅ zag gi tshig ’di dag ’di ni ka daṅ a la sogs pa’i yi ge’i sgra tsam du zad
na, mi bzod par bya ba ci źig yod ces bya ba de ni brag ca’i sgra la bzod pa źes bya’o.’di
yaṅ źes bya ba ni gśe ba po’o, bdag kyaṅ źes bya ba ni gśe bar bya ste, gñi ga skad cig
gis ’jig ciṅ mi rtag pa yin na, mi bzod du ci yod ces bzod pa’o.’di ni phyin ci log yin
gyi źes bya ba ni phyin ci log bźi’i dbaṅ du gyur ces bya ba’i tha tshig go.bdag ni rigs kyi
źes bya ba ni bdag ni rigs pa daṅ ldan pa ’di la mi bzod par bya bar mi rigs so źes bzod
pa’o.lam bzaṅ po ni phyin ci ma log pa’i lam mo.bdag ni mi rtag pa la bzod kyi źes bya ba
la sogs pa la mi rtag pa daṅ sdug bsṅal ba la sogs pa ni rtag pa daṅ bde ba la sogs pa’i
gñen po yin pas, bdag ni chos thams cad mi rtag go źes bya ba la sogs pa la bzod kyi, rtag
go źes bya ba la sogs pa la mi bzod do sñam nas mi rtag pa la sogs pa la bzod na gñen pos
spoṅ ba źes bya ba’i bzod pa źes bya ste, lhag ma rnams la yaṅ de bźin du sbyar bar bya’o.

de la śin tu bzod pa gaṅ źe na? źes bya ba ni dmigs pa thams cad kyis rma mi phyin pa, mi skye
ba’i chos la bzod pa gaṅ źe na? źes bya ba’i tha tshig go.

gaṅ stoṅ pa ñid rtogs pa, de la lta bar gyur pa yaṅ bsal ba med ces bya ba ni byaṅ chub sems
dpa’ gaṅ gis gzuṅ ba daṅ ’dzin pa’i mtshan ñid raṅ bźin gyis stoṅ pa yin par khoṅ du chud
pa, de la dṅos po daṅ mtshan ma yod par lta ba’i lta bar gyur pa yaṅ bsal ba med de, thog
ma ñid nas med pa’i phyir ro; stoṅ pa ñid du sgro ’dogs pa yaṅ med ces bya ba ni de ltar
stoṅ pa ñid rtogs kyaṅ sṅon med pa’i stoṅ pa ñid gzod rtogs pa yaṅ ma yin te, gzuṅ ba daṅ
’dzin pa’i lta bar gyur pa ñid rtag pa rtag pa’i dus daṅ, ther zug ther zug gi dus su stoṅ
pa’o źes gaṅ ’di la bzod pa, de ni śin tu bzod pa yin no. mtshan ma med pa la sogs pa yaṅ
de bźin ñid kyi miṅ gi rnams graṅs te, stoṅ pa ñid rtogs pa daṅ ’dra bar ci rigs par rig
par bya’o.

’das pa’i dus ma skyes śiṅ ma byuṅ la, da ltar gyi dus su ma bskyed ciṅ ma byuṅ ba de la ma
’oṅs pa’i dus su ’jig pa gaṅ yaṅ med pa, de la zad pa med ces tshig rnam par sbyar ro.

ma byas pa ni byed pa po la sogs pas so; mṅon par ’dus ma byas pa ni rgyu daṅ rkyen gyis so;
sgro btags pa med pa ni bstan pa’o; lhag ma rnams ni bśad pa ste, rnam par ma brtags pa ni
rtog ge ba rnams kyi blos so; ma bsgrubs pa ni tshad ma dag gis so; ma bstan pa ni gźan
dag la bstan du med pa’o; ñe bar ma gtugs pa ni gzuṅ ba daṅ ’dzin pa’i mtshan ñid du mṅon
par chags par bya ba’i yul ma yin pa’o.

mi skrag, mi dṅaṅ, dṅaṅ bar mi ’gyur ba ni thos pa daṅ, bsam pa daṅ, sgom pa’i gnas skabs rnams
su’o.

byaṅ chub sems dpa’ rnams kyi snod ni byin gyi rlabs kyi stobs bskyed pa’i slad du bdag gi lus
lags te, bdag gis bgyis lags so źes bya ba ni me tog la sogs pa de dag gnas gcig tu śoṅ
ba’i snod ni byaṅ chub sems dpa’ rnams kyi bdag ñid kyi lus yin te, des kyaṅ ji ltar śoṅ
bar ’gyur źe na? de’i phyir byin gyi rlabs kyi stobs bskyed pa’i slad du źes śoṅ ba’i thabs
bstan te, de la dṅos po’i snod du dṅos po śoṅ bar gyur pa’i gzugs rnams la ni skabs ’dir
snod ces mi bya’i, mtshan ma daṅ rnam par rtog pa thams cad daṅ bral ba’i ye śes gaṅ gi mthus
lus gcig gi naṅ du yaṅ dṅos po sna tshogs maṅ po śoṅ bar ’gyur ba de lta bu’i mthu daṅ
byin gyi rlabs daṅ ldan pa’i ye śes de la snod ces bya ste, de bdag gis bskyed lags so źes
bya ba’i don to.

tiṅ ṅe ’dzin ’di’i yul ci źes bya ba ni tiṅ ṅe ’dzin des dmigs par bya ba’i yul ’dri ba’o. stoṅ
gsum gyi stoṅ chen po’i ’jig rten gyi khams ’di na źes bya ba la sogs pas ni ji sñed kyi
gzugs kho bo’i lus stoṅ pa ñid du bcug kyaṅ, kho bo’i lus kyi chos ñid stoṅ pa ñid la ’phel
ba’am ’bri ba med pa’i lus stoṅ pa ñid de ni tiṅ ṅe ’dzin des dmigs par bya ba’i yul
yin no źes ston to.

lha daṅ mi’i skye dgu khrag khrig phrag bdun cu rtsa drug bla na med pa’i byaṅ chub tu sems
skyes pa daṅ, byaṅ chub sems dpa’ khri ñis stoṅ mi skye ba’i chos la bzod pa thob par gyur
pa ni chos bśad pa’i phan yon bstan pa’o.bzod pa mi zad pa bśad zin to.

