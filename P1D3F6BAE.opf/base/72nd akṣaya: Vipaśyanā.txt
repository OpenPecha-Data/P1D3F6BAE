spros pa’i rnal ’byor la źugs pa’i byaṅ chub sems dpa’ ni gaṅ lam de dag ñid na lhag mthoṅ la
rab tu sbyor ba ste, de’i dbaṅ du byas nas de la byaṅ chub sems dpa’ rnams kyi lhag mthoṅ
mi zad pa gaṅ źe na źes bya ba la sogs pa gsuṅs so – "As for the bodhisattva progressing
in the practice of effort (utsāhayogapratipanna), he is the one practising expanded vision
on those same ways [of practice, vision and cultivation] (yas teṣv eva mārgeṣu vipaśyanāprayuktaḥ);
with reference to him (tam ādhipatiṃ kṛtvā) it is said: ...

gaṅ śes rab kyi cha daṅ mthun par bsgom pa’i lam źes bya ba la lhag mthoṅ ni śes rab kyi raṅ
bźin yin pas, śes rab kyi cha daṅ phyogs su gtogs pa’i chos la goms par byed pa thams cad
lhag mthoṅ źes bya’o.chos rnams la g-yo ba med par śes pa ni chos thams cad la byed pa po
med par śes pa ste, goṅ du bźad pa rnams ni ’dir ma bśad do.bden pa rnams la śin tu rtogs
par mthoṅ ba’i śes pa źes bya ba ni sdug bsṅal daṅ kun ’byuṅ ba daṅ ’gog pa daṅ lam gyi bden
pa rnams la bden pa so so’i mtshan ñid gaṅ yin pa phyin ci ma log par rtogs śiṅ mthoṅ
ba ni śin tu rtogs par mthoṅ ba’i śes pa źes bya’o.rten ciṅ ’brel bar ’byuṅ ba źes bya ba
la chos thams cad rgyu daṅ rkyen las skye bar mthoṅ ba ni rten ciṅ ’brel bar ’byuṅ ba daṅ
mi ’gal bar mthoṅ ba’i śes pa’o.lta ba thams cad daṅ źes bya ba la chos thams cad rtag pa
daṅ chad pa daṅ, bdag daṅ sems can med par mthoṅ ba ni lta ba thams cad daṅ bral bar mthoṅ
ba’i śes pa źes bya’o.rgyu daṅ ’bras bu źes bya ba la rgyu gaṅ bskrun na ’bras bu de bźin
du skye bar ’gyur ba daṅ, las gaṅ byas na rnam par smin pa de bźin du myoṅ bar ’gyur ba mthoṅ
ba ni rgyu daṅ ’bras bu daṅ rnam par smin pa chud mi za bar mthoṅ ba’i śes pa’o.’bras
bu ’thob pa źes bya ba la bsod nams daṅ ye śes kyi tshogs bsags pa’i ’bras bu mi gnas pa’i
mya ṅan las ’das pa mṅon du byed ciṅ khoṅ du chud do źes mthoṅ ba ni ’bras bu ’thob pa mṅon
sum du bya ba la rtog par mthoṅ ba’i śes pa’o.yaṅ dag pa ñid la ’jug pa ni ye śes te,
ye śes kyis stoṅ pa ñid rtogs so źes mthoṅ ba ni yaṅ dag pa ñid la ’jug pa mthoṅ ba’i śes
pa źes bya’o.

lhag mthoṅ gi rnam graṅs gźan yaṅ bstan pa’i phyir lhag mthoṅ źes bya ba ni chos rnams yaṅ dag
par mthoṅ ba’o źes bya ba la sogs pa gsuṅs te, gaṅ zag daṅ chos la bdag med pa’i mtshan
ñid du chos thams cad la phyin ci ma log par mthoṅ ba ni lhag mthoṅ ṅo.chos rnams la ji lta
ba bźin du źes bya ba la kun rdzob tu chos thams cad sgyu ma daṅ smig rgyu tsam du ji ltar
snaṅ ba de bźin du yod par mthoṅ ba’o; chos rnams de kho na ñid du mthoṅ źes bya ba ni
phuṅ po la sogs pa’i chos rnams nam mkha’ bźin du ’gyur ba med pa’i raṅ bźin du mthoṅ ba’o;
chos rnams gźan ma yin pa ñid du mthoṅ źes bya ba ni stoṅ pa ñid ’ba’ źig de kho na yin
gyi, de las de kho na gźan med par mthoṅ ba’o.ji lta ba bźin daṅ rnam par dag pa daṅ dben
par mthoṅ ba źes bya ba ni chos thams cad raṅ bźin gyis ’od gsal ba yin pa daṅ, gzuṅ ba daṅ
’dzin pa’i rnam pas stoṅ pa yin par mthoṅ ba’o.

rnam graṅs gźan yaṅ bstan pa’i phyir lhag mthoṅ źes bya ba ni źes bya ba la sogs pa gsuṅs so.yod
pa’i rnam pa yaṅ mi mthoṅ źes bya ba ni yod pa’i raṅ bźin daṅ ṅo bor yaṅ mi mthoṅ ba’o.med
pa’i rnam yaṅ mi mthoṅ źes bya ba ni med pa’i raṅ bźin daṅ ṅo bor yaṅ mi mthoṅ ba’o.dmigs
pa daṅ mtshan ma źes bya ba la gzugs daṅ sgra la sogs pa’i dmigs pa daṅ, dkar po daṅ
dmar po la sogs pa’i mtshan ma’i raṅ bźin yin par yaṅ mi mthoṅ ba’o.de mthoṅ mod kyi ci yaṅ
mi mthoṅ ṅo źes bya ba ni lhag mthoṅ daṅ ldan pa’i byaṅ chub sems dpa’ de goṅ du miṅ gis
smos pa’i chos rnams mi dmigs pa’i tshul du mthoṅ mod kyi, dmigs pa daṅ yod pa’i rnam pa
rdul tsam yaṅ mi mthoṅ ṅo źes bya ba’i don to. gaṅ gi tshe mthoṅ ba med pa de’i tshe mthoṅ
ste źes bya ba ni de ltar ci yaṅ mi dmigs te, don dam par ci yaṅ ma mthoṅ ba de ni chos
ñid mthoṅ źiṅ rtogs so źes bya ba’i don to. lhag mthoṅ gis kyaṅ mthoṅ ba ma yin ma mthoṅ ba
yaṅ ma yin par mthoṅ źes bya ba ni nam stoṅ par mthoṅ ba’i dus na dṅos po rdul tsam yaṅ
ma mthoṅ bas mthoṅ ba yaṅ ma yin, de kho na mthoṅ bas na ma mthoṅ ba yaṅ ma yin pa’am, don
dam par dṅos po gaṅ yaṅ ma mthoṅ bas na mthoṅ ba yaṅ ma yin la, kun rdzob tu btags pa tsam
du mthoṅ bas na ma mthoṅ ba yaṅ ma yin pa’o.yaṅ dag pa ñid ces bya ba ni chos rnams kyi
mtshan ñid phyin ci ma log pa ñid ces bya ba’i don to. lhag mthoṅ la mkhas pa thob par ’gyur
ro źes bya ba ni chos rnams kyi mtshan ñid la mkhas pa’i lhag mthoṅ thob par ’gyur ro.de
ltar mthoṅ yaṅ mṅon par ’du mi byed par mi ltuṅ źes bya ba ni don dam par goṅ du bśad pa
lta bur chos rnams mi dmigs par mthoṅ yaṅ stoṅ pa ñid kyi mthar yaṅ mi ltuṅ źes bya ba’i
don to; dge ba’i rtsa ba mṅon par ’du byed pa las kyaṅ mi ldaṅ źes bya ba ni kun rdzob tu
las daṅ ’bras bu yod par lta bas bsod nams daṅ ye śes kyi tshogs mṅon par ’du byed pa yaṅ
mi gtoṅ ṅo źes bya ba’i don to.

źi gnas daṅ lhag mthoṅ mi zad pa bśad zin to.

